+++
title = "174: ಅನಿರುದ್ಧಕೃತಾರ್ಯಾಸ್ತವೋ ತದ್ವರಲಾಭಶ್ಚ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 174**


</details>

<details><summary>ಸಾರ</summary>

ಅನಿರುದ್ಧನಿಂದ ಆರ್ಯಾದೇವಿಯ ಸ್ತುತಿ (1-35). ದೇವಿಯು ಪ್ರಸನ್ನಳಾಗಿ ಅವನನ್ನು ಬಂಧನದಿಂದ ಮುಕ್ತಗೊಳಿಸಿದುದು (36-48).

</details>

>19174001  ವೈಶಂಪಾಯನ ಉವಾಚ ।  
19174001a ಯದಾ ಬಾಣಪುರೇ ವೀರಃ ಸೋಽನಿರುದ್ಧಃ ಸಹೋಷಯಾ ।  
19174001c ಸಂನಿರುದ್ಧೋ ನರೇಂದ್ರೇಣ ಬಾಣೇನ ಬಲಿಸೂನುನಾ ।।  
19174002a ತದಾ ದೇವೀಂ ಕೋಟವತೀಂ ರಕ್ಷಾರ್ಥಂ ಶರಣಂ ಗತಃ ।  
19174002cಯದ್ಗೀತಮನಿರುದ್ಧೇನ ದೇವ್ಯಾಃ ಸ್ತೋತ್ರಮಿದಂ ಶೃಣು ।।  
> 
ವೈಶಂಪಾಯನನು ಹೇಳಿದನು: “ಉಷೆಯೊಡನೆ ವೀರ ಅನಿರುದ್ಧನು ಬಲಿಸೂನು ನರೇಂದ್ರ ಬಾಣನಿಂದ ಬಾಣಪುರದಲ್ಲಿ ಬಂಧನಕ್ಕೊಳಗಾಗಿದ್ದಾಗ ತನ್ನ ರಕ್ಷಣೆಗಾಗಿ ಅವನು ದೇವೀ ಕೋಟವತಿಯ ಶರಣುಹೋದನು. ಅನಿರುದ್ಧನು ಮಾಡಿದ ದೇವಿಯ ಸ್ತೋತ್ರವನ್ನು ಕೇಳು.

>19174003a ಅನಂತಮಕ್ಷಯಂ ದಿವ್ಯಮಾದಿದೇವಂ ಸನಾತನಮ್ ।  
19174003c ನಾರಾಯಣಂ ನಮಸ್ಕೃತ್ಯ ಪ್ರವರಂ ಜಗತಾಂ ಪ್ರಭುಮ್ ।।  
19174004a ಚಂಡೀಂ ಕಾತ್ಯಾಯನೀಂ ದೇವೀಮಾರ್ಯಾಂ ಲೋಕನಮಸ್ಕೃತಾಮ್  ।  
19174004c ವರದಾಂ ಕೀರ್ತಯಿಷ್ಯಾಮಿ ನಾಮಭಿರ್ಹರಿಸಂಸ್ತುತೈಃ ।।  
> 
ಅನಂತ, ಅಕ್ಷಯ, ದಿವ್ಯ, ಆದಿದೇವ, ಸನಾತನ, ಆ ಸರ್ವಶ್ರೇಷ್ಠ ಜಗದೀಶ್ವರ ನಾರಾಯಣನನ್ನು ನಮಸ್ಕರಿಸಿ ಲೋಕನಮಸ್ಕೃತೆ ಚಂಡೀ, ಕಾತ್ಯಾಯನೀ, ದೇವಿ, ವರದೆ ಆರ್ಯೆಯನ್ನು ಹರಿಯು ಸ್ತುತಿಸಿದ ನಾಮಗಳಿಂದ ಕೀರ್ತನೆಮಾಡುತ್ತೇನೆ.

>19174005a ಋಷಿಭಿರ್ದೈವತೈಶ್ಚೈವ ವಾಕ್ಪುಷ್ಪೈರರ್ಚಿತಾಂ ಶುಭಾಮ್ ।  
19174005c ತಾಂ ದೇವೀಂ ಸರ್ವದೇಹಸ್ಥಾಂ ಸರ್ವದೇವನಮಸ್ಕೃತಾಮ್ ।।  
> 
ಋಷಿಗಳು ಮತ್ತು ದೇವತೆಗಳು ವಾಕ್ಪುಷ್ಪಗಳಿಂದ ಅರ್ಚಿಸುವ ಶುಭೆ ದೇವಿ ಸರ್ವದೇವನಮಸ್ಕೃತೆ ದೇವಿಯನ್ನು ಸ್ತುತಿಸುತ್ತೇನೆ.

>19174006  ಅನಿರುದ್ಧ ಉವಾಚ ।  
19174006a ಮಹೇಂದ್ರವಿಷ್ಣುಭಗಿನೀಂ ನಮ್ಸ್ಯಾಮಿ ಹಿತಾಯ ವೈ ।  
19174006c ಮನಸಾ ಭಾವಶುದ್ಧೇನ ಶುಚಿಃ ಸ್ತೋಷ್ಯೇ ಕೃತಾಂಜಲಿಃ ।।  
> 
ಅನಿರುದ್ಧನು ಹೇಳಿದನು: “ನನ್ನ ಹಿತವನ್ನು ಬಯಸಿ ಮಹೇಂದ್ರ ಮತ್ತು ವಿಷ್ಣುವಿನ ತಂಗಿಯನ್ನು ನಮಸ್ಕರಿಸುತ್ತೇನೆ. ಕೈಜೋಡಿಸಿ ಭಾವಶುದ್ಧಿಯಿಂದ ಮನಸಾ ಅವಳನ್ನು ಸ್ತುತಿಸುತ್ತೇನೆ.

>19174007a ಗೌತಮೀಂ ಕಂಸಭಯದಾಂ ಯಶೋದಾನಂದವರ್ದ್ಧಿನೀಮ್ ।  
19174007c ಮೇಧ್ಯಾಂ ಗೋಕುಲಸಂಭೂತಾಂ ನಂದಗೋಪಸ್ಯ ನಂದಿನೀಮ್ ।।  
> 
ಗೌತಮೀ, ಕಂಸನಿಗೆ ಭಯವನ್ನಿತ್ತ, ಯಶೋದೆಯ ಆನಂದವನ್ನು ವರ್ಧಿಸಿದ, ಪವಿತ್ರ ಗೋಕುಲಸಂಭೂತೆ, ನಂದಗೋಪನಂದಿನಿಗೆ ನಮಸ್ಕರಿಸುತ್ತೇನೆ.

>19174008a ಪ್ರಾಜ್ಞಾಂ ದಕ್ಷಾಂ ಶಿವಾಂ ಸೌಮ್ಯಾಂ ದನುಪುತ್ರವಿಮರ್ದಿನೀಮ್ ।  
19174008c ತಾಂ ದೇವೀಂ ಸರ್ವದೇಹಸ್ಥಾಂ ಸರ್ವಭೂತನಮಸ್ಕೃತಾಮ್ ।।  
> 
ಪ್ರಾಜ್ಞೆ, ದಕ್ಷೆ, ಶಿವೆ, ಸೌಮ್ಯೆ, ದನುಪುತ್ರರನ್ನು ಮರ್ದಿಸುವ, ಸರ್ವದೇಹಗಳಲ್ಲಿರುವ, ಸರ್ವಭೂತನಮಸ್ಕೃತೆ ಆ ದೇವಿಯನ್ನು ನಮಸ್ಕರಿಸುತ್ತೇನೆ.

>19174009a ದರ್ಶನೀಂ ಪೂರಣೀಂ ಮಾಯಾಂ ವಹ್ನಿಸೂರ್ಯಶಶಿಪ್ರಭಾಮ್ ।  
19174009c ಶಾಂತಿಂ ಧ್ರುವಾಂ ಚ ಜನನೀಂ ಮೋಹಿನೀಂ ಶೋಷಣೀಂ ತಥಾ ।।  
> 
ದರ್ಶನೀ (ದೃಷ್ಟಿಶಕ್ತಿ), ಪೂರಣೀ (ಮನೋರಥಗಳನ್ನು ಪೂರ್ಣಗೊಳಿಸುವವಳು), ಮಾಯಾಸ್ವರೂಪಿಣೀ, ಅಗ್ನಿ-ಸೂರ್ಯ-ಚಂದ್ರರ ಪ್ರಭೆಯಿರುವ, ಶಾಂತಿಮಯೀ, ಧ್ರುವೆ (ಅವಿನಾಶಿನೀ), ಜನನೀ, ಮೋಹಿನೀ ಮತ್ತು ಶೋಷಣಿಗೆ ನಮಸ್ಕರಿಸುತ್ತೇನೆ.

>19174010a ಸೇವ್ಯಾಂ ದೇವೈಃ ಸರ್ಷಿಗಣೈಃ ಸರ್ವದೇವನಮಸ್ಕೃತಾಮ್ ।  
19174010c ಕಾಲೀಂ ಕಾತ್ಯಾಯನೀಂ ದೇವೀಂ ಭಯದಾಂ ಭಯನಾಶಿಣೀಮ್ ।।   
> 
ಋಷಿಗಳೊಂದಿಗೆ ದೇವತೆಗಳು ಸೇವೆಗೈಯುವ, ಸರ್ವದೇವನಮಸ್ಕೃತೆ, ಕಾಲೀ, ಕಾತ್ಯಾಯನೀ, ಭಯದಾಯಿನೀ ಮತ್ತು ಭಯನಾಶಿನೀ ದೇವಿಯನ್ನು ನಮಸ್ಕರಿಸುತ್ತೇನೆ. 

>19174011a ಕಾಲರಾತ್ರಿಂ ಕಾಮಗಮಾಂ ತ್ರಿನೇತ್ರಾಂ ಬ್ರಹ್ಮಚಾರಿಣೀಮ್ ।  
19174011c ಸೌದಾಮಿನೀಂ ಮೇಘರವಾಂ ವೇತಾಲೀಂ ವಿಪುಲಾನನಾಮ್ ।।  
> 
ಕಾಲರಾತ್ರಿ, ಇಚ್ಛಾನುಸಾರ ಸರ್ವತ್ರ ಹೋಗುವ, ತ್ರಿನೇತ್ರೆ, ಬ್ರಹ್ಮಚಾರಿಣೀ, ವಿದ್ಯುತ್ ಸ್ವರೂಪೀ, ಮೇಘಗಳಂತೆ ಗರ್ಜಿಸುವ, ವೇತಾಲೀ ಮತ್ತು ವಿಶಾಲಮುಖವುಳ್ಳವಳಿಗೆ ನಮಸ್ಕರಿಸುತ್ತೇನೆ.

>19174012a ಯೂಥಸ್ಯಾದ್ಯಾಂ ಮಹಾಭಾಗಾಂ ಶಕುನೀಂ ರೇವತೀಂ ತಥಾ।     
19174012c ತಿಥೀನಾಂ ಪಂಚಮೀಂ ಷಷ್ಠೀಂ ಪೂರ್ಣಮಾಸೀಂ ಚತುರ್ದಶೀಮ್।।  
> 
ಯೂಥದ ಅಧ್ಯಕ್ಷೆ, ಮಹಾಭಾಗೆ, ಶಕುನಿ, ರೇವತಿ, ತಿಥಿಗಳಲ್ಲಿ ಪಂಚಮಿ, ಷಷ್ಠಿ, ಪೂರ್ಣಮಾಸಿ ಮತ್ತು ಚತುರ್ದಶೀಸ್ವರೂಪಿಣಿಗೆ ನಮಸ್ಕರಿಸುತ್ತೇನೆ.

>19174013a ಸಪ್ತವಿಂಶತಿಋಕ್ಷಾಣಿ ನದ್ಯಃ ಸರ್ವಾ ದಿಶೋ ದಶ ।  
19174013c ನಗರೋಪವನೋದ್ಯಾನದ್ವಾರಾಟ್ಟಾಲಕವಾಸಿನೀಮ್ ।।  
> 
ಇಪ್ಪತ್ತೇಳು ನಕ್ಷತ್ರಗಳು, ಸರ್ವ ನದಿಗಳು, ಮತ್ತು ದಶ ದಿಕ್ಕುಗಳ ಸ್ವರೂಪಿಣೀ ಹಾಗೂ ನಗರ-ಉಪವನ-ಉದ್ಯಾನ-ದ್ವಾರ-ಅಟ್ಟಗಳಲ್ಲಿ ವಾಸಿಸುವ ದೇವಿಗೆ ನಮಸ್ಕರಿಸುತ್ತೇನೆ.

>19174014a ಹ್ರೀಂ ಶ್ರೀಂ ಗಂಗಾಂ ಚ ಗಂಧರ್ವಾಂ ಯೋಗಿನೀಂ ಯೋಗದಾಂ ಸತಾಮ್ ।  
19174014c ಕೀರ್ತಿಮಾಶಾಂ ದಿಶಂ ಸ್ಪರ್ಶಾಂ ನಮಸ್ಯಾಮಿ ಸರಸ್ವತೀಮ್ ।।  
> 
ಹ್ರೀ, ಶ್ರೀ, ಗಂಗಾ, ಗಂಧರ್ವಾ (ರಾಧೆ), ಯೋಗಿನೀ, ಸತ್ಪುರುಷರಿಗೆ ಯೋಗವನ್ನು ದಯಪಾಲಿಸುವ ಆ ಕೀರ್ತಿ, ಆಶಾ, ದಿಶಾ, ಸ್ಪರ್ಷಾ ಮತ್ತು ಸರಸ್ವತಿಗೆ ನಮಸ್ಕರಿಸುತ್ತೇನೆ.

>19174015a ವೇದಾನಾಂ ಮಾತರಂ ಚೈವ ಸಾವಿತ್ರೀಂ ಭಕ್ತವತ್ಸಲಾಮ್ ।  
19174015c ತಪಸ್ವಿನೀಂ ಶಾಂತಿಕರೀಮೇಕಾನಂಶಾಂ ಸನಾತನಾಮ್ ।।  
> 
ವೇದಮಾತೆ, ಸಾವಿತ್ರೀ, ಭಕ್ತವತ್ಸಲೆ, ತಪಸ್ವಿನೀ, ಶಾಂತಿಕರೀ, ಏಕಾನಂಶಾ ಮತ್ತು ಸನಾತನಿ ದೇವಿಗೆ ನಮಸ್ಕರಿಸುತ್ತೇನೆ.

>19174016a ಕೌಟೀರ್ಯಾಂ ಮದಿರಾಂ ಚಂಡಾಮಿಲಾಂ ಮಲಯವಾಸಿನೀಮ್ ।  
19174016c ಭೂತಧಾತ್ರೀಂ ಭಯಕರೀಂ ಕೂಷ್ಮಾಂಡೀಂ ಕುಸುಮಪ್ರಿಯಾಮ್ ।।  
> 
ಕುಟೀರವಾಸಿನೀ, ಮದಿರೆ, ಚಂಡಿ, ಇಲೆ, ಮಲಯವಾಸಿನಿ, ಭೂತಧಾತ್ರಿ, ಭಯಕರೀ, ಕೂಷ್ಮಾಂಡೀ ಮತ್ತು ಕುಸುಮಪ್ರಿಯೆಗೆ ನಮಸ್ಕರಿಸುತ್ತೇನೆ.

>19174017a ದಾರುಣೀಂ ಮದಿರಾವಾಸಾಂ ವಿಂಧ್ಯಕೈಲಾಸವಾಸಿನೀಮ್ ।  
19174017c ವರಾಂಗನಾಂ ಸಿಂಹರಥೀಂ ಬಹುರೂಪಾಂ ವೃಷಧ್ವಜಾಮ್ ।।  
> 
ದಾರುಣೀ, ಮದಿರಾವಾಸಿನೀ, ವಿಂಧ್ಯ-ಕೈಲಾಸವಾಸಿನೀ, ವರಾಂಗನೆ, ಸಿಂಹರಥಿ, ಬಹುರೂಪಿಣೀ, ವೃಷಧ್ವಜಳಿಗೆ ನಮಸ್ಕರಿಸುತ್ತೇನೆ.

>19174018a ದುರ್ಲಭಾಂ ದುರ್ಜಯಾಂ ದುರ್ಗಾಂ ನಿಶುಂಭಭಯದರ್ಶಿನೀಮ್ ।  
19174018c ಸುರಪ್ರಿಯಾಂ ಸುರಾಂ ದೇವೀಂ ವಜ್ರಪಾಣ್ಯನುಜಾಂ ಶಿವಾಮ್ ।।  
> 
ದುರ್ಲಭೆ, ದುರ್ಜಯಿ, ದುರ್ಗೆ, ನಿಶುಂಭಭಯದರ್ಶಿನೀ, ಸುರಪ್ರಿಯೆ, ಸುರಸ್ವರೂಪಿಣೀ, ದೇವೀ, ವಜ್ರಪಾಣಿಯ ಅನುಜೆ ಶಿವೆಗೆ ನಮಸ್ಕರಿಸುತ್ತೇನೆ.

>19174019a ಕಿರಾತೀಂ ಚೀರವಸನಾಂ ಚೌರಸೇನಾನಮಸ್ಕೃತಾಮ್ ।  
19174019c ಆಜ್ಯಪಾಂ ಸೋಮಪಾಂ ಸೌಮ್ಯಾಂ ಸರ್ವಪರ್ವತವಾಸಿನೀಮ್ ।।  
> 
ಕಿರಾತರೂಪಧಾರಿಣೀ, ಚೀರ-ವಸ್ತ್ರಧಾರಿಣೀ, ಚೋರರ ಸೇನೆಯಿಂದ ನಮಸ್ಕೃತಳಾದ, ತುಪ್ಪವನ್ನು ಕುಡಿಯುವ, ಸೋಮವನ್ನು ಕುಡಿಯುವ, ಸೌಮ್ಯೆ, ಸರ್ವಪರ್ವತವಾಸಿನಿಗೆ ನಮಸ್ಕರಿಸುತ್ತೇನೆ.

>19174020a ನಿಶುಂಭಶುಂಭಮಥನೀಂ ಗಜಕುಂಭೋಪಮಸ್ತನೀಮ್ ।  
19174020c ಜನನೀಂ ಸಿದ್ಧಸೇನಸ್ಯ ಸಿದ್ಧಚಾರಣಸೇವಿತಾಮ್ ।।  
19174021a ಚರಾಂ ಕುಮಾರಪ್ರಭವಾಂ ಪಾರ್ವತೀಂ ಪರ್ವತಾತ್ಮಜಾಮ್ ।  
> 
ನಿಶುಂಭ-ಶುಂಭಮಥಿನೀ, ಗಜಕುಂಭೋಪಮ ಸ್ತನವಿರುವ, ಸಿದ್ಧಸೇನೆಯ ಜನನಿ, ಸಿದ್ಧಚಾರಣಸೇವಿತೆ, ಎಲ್ಲಕಡೆ ಸಂಚರಿಸುವ, ಕುಮಾರನ ಜನನಿ, ಪರ್ವತಾತ್ಮಜೆ, ಪಾರ್ವತಿಗೆ ನಮಸ್ಕರಿಸುತ್ತೇನೆ.

>19174021c ಪಂಚಾಶದ್ದೇವಕನ್ಯಾನಾಂ ಪತ್ನ್ಯೋ ದೇವಗಣಸ್ಯ ಚ ।।  
19174022a ಕದ್ರುಪುತ್ರಸಹಸ್ರಸ್ಯ ಪುತ್ರಪೌತ್ರವರಸ್ತ್ರಿಯಃ ।  
19174022c ಮಾತಾ ಪಿತಾ ಜಗನ್ಮಾನ್ಯಾ ದಿವಿ ದೇವಾಪ್ಸರೋಗಣೈಃ ।।  
19174023a ಋಷಿಪತ್ನೀಗಣಾನಾಂ ಚ ಯಕ್ಷಗಂಧರ್ವಯೋಷಿತಾಮ್ ।  
19174023c ವಿದ್ಯಾಧರಾಣಾಂ ನಾರೀಷು ಸಾಧ್ವೀಷು ಮನುಜಾಸು ಚ ।।  
19174024a ಏವಮೇತಾಸು ನಾರೀಷು ಸರ್ವಭೂತಾಶ್ರಯಾ ಹ್ಯಸಿ ।  
19174024c ನಮಸ್ಕೃತಾಸಿ ತ್ರೈಲೋಕ್ಯೇ ಕಿನ್ನರೋದ್ಗೀತಸೇವಿತೇ ।।  
> 
ಐವತ್ತು ದೇವಕನ್ಯೆಯರಲ್ಲಿ, ದೇವಗಣಗಳ ಪತ್ನಿಯರಲ್ಲಿ, ಕದ್ರುವಿನ ಸಹಸ್ರ ಪುತ್ರರು, ಅವರ ಪುತ್ರ ಪೌತ್ರರು, ಮತ್ತು ಅವರ ವರಸ್ತ್ರೀಯರಲ್ಲಿ, ಮಾತಾ-ಪಿತೃಗಳಲ್ಲಿ, ದಿವಿಯಲ್ಲಿಯ ದೇವತೆಗಳಲ್ಲಿ, ಅಪ್ಸರಗಣಗಳಲ್ಲಿ, ಋಷಿಪತ್ನೀಗಣಗಳಲ್ಲಿ, ಯಕ್ಷಗಂಧರ್ವಸ್ತ್ರೀಯರಲ್ಲಿ, ವಿದ್ಯಾಧರಸ್ತ್ರೀಯರಲ್ಲಿ, ಮನುಷ್ಯ ಸಾಧ್ವಿಯರಲ್ಲಿ – ಈ ಎಲ್ಲ ನಾರಿಯರಲ್ಲಿ ನೀನು ಜಗನ್ಮಾನ್ಯ ಸರ್ವಭೂತಾಶ್ರಯಿಯಾಗಿರುವೆ. ತ್ರೈಲೋಕ್ಯದಲ್ಲಿಯೂ ನೀನು ನಮಸ್ಕೃತಳಾಗಿದ್ದೀಯೆ. ಕಿನ್ನರರು ಗೀತೆಗಳಿಂದ ನಿನ್ನ ಸೇವೆಗೈಯುತ್ತಾರೆ.

>19174025a ಅಚಿಂತ್ಯಾ ಹ್ಯಪ್ರಮೇಯಾಸಿ ಯಾಸಿ ಸಾಸಿ ನಮೋಽಸ್ತು ತೇ ।  
19174025c ಏಭಿರ್ನಾಮಭಿರನ್ಯೈಶ್ಚ ಕೀರ್ತಿತಾ ಹ್ಯಸಿ ಗೌತಮಿ ।।  
> 
ನೀನು ಅಚಿಂತ್ಯೆಯೂ ಅಪ್ರಮೇಯಳೂ ಆಗಿದ್ದೀಯೆ. ನೀನು ಹೇಗಿದ್ದೀಯೋ ಹಾಗೆಯೇ ಇದ್ದೀಯೆ. ನಿನಗೆ ನಮಸ್ಕರಿಸುತ್ತೇನೆ. ಗೌತಮೀ! ಈ ಮತ್ತು ಅನ್ಯ ನಾಮಗಳಿಂದ ನಿನ್ನ ಕೀರ್ತನೆಯಾಗುತ್ತದೆ.

>19174026a ತ್ವತ್ಪ್ರಸಾದಾದವಿಘ್ನೇನ ಕ್ಷಿಪ್ರಂ ಮುಚ್ಯೇಯ ಬಂಧನಾತ್ ।  
19174026c ಅವೇಕ್ಷಸ್ವ ವಿಶಾಲಾಕ್ಷಿ  ಪಾದೌ ತೇ ಶರಣಂ ವ್ರಜೇ ।।  
19174027a ಸರ್ವೇಷಾಮೇವ ಬಂಧಾನಾಂ ಮೋಕ್ಷಣಂ ಕರ್ತುಮರ್ಹಸಿ ।  
> 
ವಿಶಾಲಾಕ್ಷಿ! ನಿನ್ನ ಪ್ರಸಾದದಿಂದ ನಾನು ಯಾವ ವಿಘ್ನಗಳೂ ಇಲ್ಲದೇ ಬೇಗನೇ ಬಂಧನದಿಂದ ಮುಕ್ತನಾಗಲಿ. ನಾನು ನಿನ್ನ ಪಾದಗಳ ಶರಣು ಬಂದಿದ್ದೇನೆ. ನೋಡು. ನನ್ನನ್ನು ಸರ್ವ ಬಂಧನಗಳಿಂದ ಬಿಡುಗಡೆ ಮಾಡಬೇಕು.

>19174027c ಬ್ರಹ್ಮಾ ವಿಷ್ಣುಶ್ಚ ರುದ್ರಶ್ಚ ಚಂದ್ರಸೂರ್ಯಾಗ್ನಿಮಾರುತಾಃ ।।  
19174028a ಅಶ್ವಿನೌ ವಸವಶ್ಚೈವ ವಿಶ್ವೇಸಾಧ್ಯಾಸ್ತಥೈವ ಚ ।  
19174028c ಮರುತಾ ಸಹ ಪರ್ಜನ್ಯೋ ಧಾತಾ ಭೂಮಿರ್ದಿಶೋ ದಶ ।।  
19174029a ಗಾವೋ ನಕ್ಷತ್ರವಂಶಾಶ್ಚ ಗ್ರಹಾ ನದ್ಯೋ ಹ್ರದಾಸ್ತಥಾ ।  
19174029c ಸರಿತಃ ಸಾಗರಾಶ್ಚೈವ ನಾನಾವಿದ್ಯಾಧರೋರಗಾಃ ।।  
19174030a ತಥಾ ನಾಗಾಃ ಸುಪರ್ವಾಣೋ ಗಂಧರ್ವಾಪ್ಸರಸಾಂ ಗಣಾಃ ।  
19174030c ಕೃತ್ಸ್ನಂ ಜಗದಿದಂ ಪ್ರೋಕ್ತಂ ದೇವ್ಯಾ ನಾಮಾನುಕೀರ್ತನಾತ್ ।।  
> 
ದೇವಿಯ ನಾಮಕೀರ್ತನೆಗಳಿಂದ ಬ್ರಹ್ಮ, ವಿಷ್ಣು, ರುದ್ರ, ಚಂದ್ರ, ಸೂರ್ಯ, ಅಗ್ನಿ, ವಾಯು, ಅಶ್ವಿನಿಯರು, ವಸುಗಳು, ವಿಶ್ವೇದೇವತೆಗಳು, ಸಾಧ್ಯರು, ಮರುತ್ತರೊಂದಿಗೆ ಪರ್ಜನ್ಯ, ಧಾತಾ, ಭೂಮಿ, ದಶ ದಿಕ್ಕುಗಳು, ಗೋವುಗಳು, ನಕ್ಷತ್ರವಂಶಗಳು, ಗ್ರಹಗಳು, ನದಿಗಳು, ಸರೋವರಗಳು, ಸರಿತ-ಸಾಗರಗಳು, ನಾನಾವಿದ್ಯಾಧರ-ಉರಗರು, ನಾಗರು, ಪಕ್ಷಿಗಳು, ಗಂಧರ್ವ-ಅಪ್ಸರಗಣಗಳು, ಮತ್ತು ಈ ಸಂಪೂರ್ಣ ಜಗತ್ತಿನ ಕೀರ್ತನವಾಗುತ್ತದೆ. 

>19174031a ದೇವ್ಯಾಃ ಸ್ತವಮಿಮಂ ಪುಣ್ಯಂ ಯಃ ಪಠೇತ್ಸುಸಮಾಹಿತಃ ।  
19174031c ಸಾ ತಸ್ಮೈ ಸಪ್ತಮೇ ಮಾಸಿ ವರಮಗ್ರ್ಯಂ ಪ್ರಯಚ್ಛತಿ ।।  
> 
ಏಕಾಗ್ರಚಿತ್ತರಾಗಿ ಯಾರು ದೇವಿಯ ಈ ಪುಣ್ಯ ಸ್ತುತಿಯನ್ನು ಪಠಿಸುತ್ತಾರೋ ಅವರಿಗೆ ದೇವಿಯು ಏಳನೇ ತಿಂಗಳಿನಲ್ಲಿ ಉತ್ತಮ ವರವನ್ನು ದಯಪಾಲಿಸುತ್ತಾಳೆ.

>19174032a ಅಷ್ಟಾದಶಭುಜಾ ದೇವೀ ದಿವ್ಯಾಭರಣಭೂಷಿತಾ ।  
19174032c ಹಾರಶೋಭಿತಸರ್ವಾಂಗೀ ಮುಕುಟೋಜ್ಜ್ವಲಭೂಷಣಾ ।।  
19174033a ಕಾತ್ಯಾಯನೀ ಸ್ತೂಯಸೇ ತ್ವಂ ವರಮಗ್ರ್ಯಂ ಪ್ರಯಚ್ಛಸಿ ।  
19174033c ಅತಃ ಸ್ತವೀಮಿ ತಾಂ ದೇವೀಂ ವರದೇ ವಾಮಲೋಚನೇ ।।   
> 
ಅಷ್ಟಾದಶಭುಜವುಳ್ಳವಳೇ, ದಿವ್ಯಾಭರಣಭೂಷಿತೇ, ಸರ್ವಾಂಗಗಳಲ್ಲಿ ಹಾರಗಳಿಂದ ಶೋಭಿಸುವವಳೇ, ಪ್ರಜ್ವಲಿಸುವ ಮುಕುಟ-ಆಭರಣಗಳನ್ನು ಧರಿಸಿರುವ ದೇವಿಯೇ, ಕಾತ್ಯಾಯನೀ, ನಿನ್ನನ್ನು ಸ್ತುತಿಸಿದವರಿಗೆ ಉತ್ತಮ ವರವನ್ನು ನೀಡುತ್ತೀಯೆ. ವರದೇ! ವಾಮಲೋಚನೇ! ದೇವಿ! ನಾನು ನಿನ್ನನ್ನು ಸ್ತುತಿಸುತ್ತೇನೆ.

>19174034a ನಮೋಽಸ್ತು ತೇ ಮಹಾದೇವಿ ಸುಪ್ರೀತಾ ಮೇ ಸದಾ ಭವ ।  
19174034c ಪ್ರಯಚ್ಛ ತ್ವಂ ವರಂ ಹ್ಯಾಯುಃ ಪುಷ್ಟಿಂ ಚೈವ ಕ್ಷಮಾಂ ಧೃತಿಮ್ ।।  
19174035a ಬಂಧನಸ್ಥೋ ವಿಮುಚ್ಯೇಯಂ ಸತ್ಯಮೇತದ್ಭವೇದಿತಿ ।  
> 
ಮಹಾದೇವೀ! ನಿನಗೆ ನಮಸ್ಕಾರ! ಸದಾ ನನ್ನ ಮೇಲೆ ಸುಪ್ರೀತಳಾಗಿರು. ಮತ್ತು ನನಗೆ ಶ್ರೇಷ್ಠ ಆಯುಸ್ಸು, ಪುಷ್ಟಿ, ಕ್ಷಮಾ ಮತ್ತು ಧೈರ್ಯಗಳನ್ನು ನೀಡು. ಬಂಧನಸ್ಥನಾಗಿರುವ ನನ್ನ ಬಿಡುಗಡೆಯಾಗಲಿ. ನನ್ನ ಈ ಮನೋರಥವು ಸತ್ಯವಾಗಲಿ.””

>19174035  ವೈಶಂಪಾಯನ ಉವಾಚ ।  
19174035c ಏವಂ ಸ್ತುತಾ ಮಹಾದೇವೀ ದುರ್ಗಾ ದುರ್ಗಪರಾಕ್ರಮಾ ।।  
19174036a ಸಾಂನಿಧ್ಯಂ ಕಲ್ಪಯಾಮಾಸ ಅನಿರುದ್ಧಸ್ಯ ಬಂಧನೇ ।   
> 
ವೈಶಂಪಾಯನನು ಹೇಳಿದನು: “ಈ ರೀತಿ ಸ್ತುತಿಸಲು ಮಹಾದೇವೀ ದುರ್ಗಪರಾಕ್ರಮಿ ದುರ್ಗೆಯು ಸೆರೆಮನೆಯಲ್ಲಿ ಅನಿರುದ್ಧನ ಬಳಿ ಬಂದು ದರ್ಶನವನ್ನಿತ್ತಳು.

>19174036c ಅನಿರುದ್ಧಹಿತಾರ್ಥಾಯ ದೇವೀ ಶರಣವತ್ಸಲಾ ।।  
19174037a ಬದ್ಧಂ ಬಾಣಪುರೇ ವೀರಮನಿರುದ್ಧಂ ವ್ಯಮೋಕ್ಷಯತ್ ।  
19174037c ಸಾಂತ್ವಯಾಮಾಸ ತಂ ವೀರಮನಿರುದ್ಧಮಮರ್ಷಣಮ್ ।।  
> 
ಅನಿರುದ್ಧನ ಹಿತಕ್ಕಾಗಿ ಶರಣವತ್ಸಲೆ ದೇವಿಯು ಬಾಣಪುರದಲ್ಲಿ ಬಂಧಿತನಾಗಿದ್ದ ವೀರ ಅನಿರುದ್ಧನನ್ನು ಮೋಕ್ಷಗೊಳಿಸಿದಳು. ಆ ಅಮರ್ಷಣ ವೀರ ಅನಿರುದ್ಧನನ್ನು ಸಂತವಿಸಿದಳು.

>19174038a ಪೂಜಯಾಮಾಸ ತಾಂ ವೀರಃ ಸೋಽನಿರುದ್ಧಃ ಪ್ರತಾಪವಾನ್ ।  
19174038c ಪ್ರಸಾದಾಂ ದರ್ಶಯಾಮಾಸ ಅನಿರುದ್ಧಸ್ಯ ಬಂಧನೇ ।।  
> 
ವೀರ ಪ್ರತಾಪವಾನ್ ಅನಿರುದ್ಧನು ಅವಳನ್ನು ಪೂಜಿಸಿದನು. ಸೆರೆಮನೆಯಲ್ಲಿ ಅನಿರುದ್ಧನಿಗೆ ದೇವಿಯು ತನ್ನ ದರ್ಶನವನ್ನು ಕರುಣಿಸಿದಳು.

>19174039a ನಾಗಪಾಶೇನ ಬದ್ಧಸ್ಯ ತಸ್ಯೋಷಾಹೃತಚೇತಸಃ ।  
19174039c ಸ್ಫೋಟಯಿತ್ವಾ ಕರಾಗ್ರೇಣ ಪಂಜರಂ ವಜ್ರಸನ್ನಿಭಮ್ ।।  
> 
ಉಷೆಯ ಹೃದಯವನ್ನು ಕದ್ದು ನಾಗಪಾಶದಿಂದ ಬಂಧಿತನಾದ ಅವನನ್ನು ವಜ್ರದಂತಿದ್ದ ಪಂಜರವನ್ನು ಕರಾಗ್ರದಿಂದ ಒಡೆದು ಬಿಡುಗಡೆಗೊಳಿಸಿದಳು. 

>19174040a ರುದ್ಧಂ ಬಾಣಪುರೇ ವೀರಂ ಸಾನಿರುದ್ಧಮಭಾಷತ ।  
19174040c ಸಾಂತ್ವಯಂತೀ ವಚೋ ದೇವೀ ಪ್ರಸಾದಾಭಿಮುಖೀ ತದಾ ।।  
> 
ಬಾಣಪುರದಲ್ಲಿ ತಡೆಯಲ್ಪಟ್ಟಿದ್ದ ಆ ವೀರ ಅನಿರುದ್ಧನನ್ನು ಸಂತವಿಸುತ್ತಾ ದಯಾನ್ವಿತಮುಖಿ ದೇವಿಯು ಈ ಮಾತನ್ನಾಡಿದಳು.

>19174041  ಶ್ರೀದೇವ್ಯುವಾಚ ।  
19174041a ಚಕ್ರಾಯುಧೋ ಮೋಕ್ಷಯಿತಾನಿರುದ್ಧ 
	ತ್ವಾಂ ಬಂಧನಾದಾಶು ಸಹಸ್ವ ಕಾಲಮ್ ।  
19174041c ಛಿತ್ವಾ ಸ ಬಾಣಸ್ಯ ಸಹಸ್ರಬಾಹುಂ 
	ಪುರೀಂ ನಿಜಾಂ ನೇಷ್ಯತಿ ದೈತ್ಯಸೂದನಃ ।।   
> 
ಶ್ರೀದೇವಿಯು ಹೇಳಿದಳು: “ಅನಿರುದ್ಧ! ಚಕ್ರಾಯುಧನು ನಿನ್ನನ್ನು ಈ ಬಂಧನದಿಂದ ಮುಕ್ತಗೊಳಿಸುತ್ತಾನೆ. ಸ್ವಲ್ಪ ಸಮಯ ಸಹಿಸಿಕೊಂಡಿರು. ಆ ದೈತ್ಯಸೂದನನು ಬಾಣನ ಸಹಸ್ರಬಾಹುಗಳನ್ನು ಕತ್ತರಿಸಿ ನಿನ್ನನ್ನು ನಿನ್ನ ಪುರಿಗೆ ಕೊಂಡೊಯ್ಯುತ್ತಾನೆ.”” 

>19174042  ವೈಶಂಪಾಯನ ಉವಾಚ ।  
19174042a ತತೋಽನಿರುದ್ಧಃ ಪುನರೇವ ದೇವೀಂ
	 ತುಷ್ಟಾವ ಹೃಷ್ಟಃ ಶಶಿಕಾಂತವಕ್ತ್ರಃ ।  
> 
ವೈಶಂಪಾಯನನು ಹೇಳಿದನು: “ಅನಂತರ ಹೃಷ್ಟನಾದ ಶಶಿಕಾಂತಿಯ ಮುಖದ ಅನಿರುದ್ಧನು ಪುನಃ ದೇವಿಯನ್ನು ಸ್ತುತಿಗಳಿಂದ ತೃಪ್ತಿಪಡಿಸಿದನು.

>19174042  ಅನಿರುದ್ಧ ಉವಾಚ ।  
19174042c ನಮೋಽಸ್ತು ತೇ ದೇವಿ ವರಪ್ರದೇ ಶಿವೇ 
	ನಮೋಽಸ್ತು ತೇ ದೇವಿ ಸುರಾರಿನಾಶಿನಿ ।।  
19174043a ನಮೋಽಸ್ತು ತೇ ಕಾಮಚರೇ ಸದಾಶಿವೇ 
	ನಮೋಽಸ್ತು ತೇ ಸರ್ವಹಿತೈಷಿಣಿ ಪ್ರಿಯೇ ।  
19174043c ನಮೋಽಸ್ತು ತೇ ಭೀತಿಕರಿ ದ್ವಿಷಾಂ ಸದಾ
	ನಮೋಽಸ್ತು ತೇ ಬಂಧನಮೋಕ್ಷಕಾರಿಣಿ ।।  
> 
ಅನಿರುದ್ಧನು ಹೇಳಿದನು: “ವರಪ್ರದೇ! ದೇವಿ! ಶಿವೇ! ನಿನಗೆ ಸಮಸ್ಕಾರ. ದೇವಿ! ಸುರಾರಿನಾಶಿನಿ! ನಿನಗೆ ನಮಸ್ಕಾರ! ಕಾಮಚರೇ! ಸದಾಶಿವೇ! ನಿನಗೆ ನಮಸ್ಕಾರ! ಸರ್ವಹಿತೈಷಿಣಿ ಪ್ರಿಯೇ! ನಿನಗೆ ನಮಸ್ಕಾರ! ದ್ವೇಷಿಗಳಿಗೆ ಸದಾ ಭಯವನ್ನುಂಟುಮಾಡುವವಳೇ! ನಿನಗೆ ನಮಸ್ಕಾರ! ಬಂಧನಮೋಕ್ಷಕಾರಿಣಿ! ನಿನಗೆ ನಮಸ್ಕಾರ!

>19174044a ಬ್ರಹ್ಮಾಣೀಂದ್ರಾಣಿ ರುದ್ರಾಣಿ ಭೂತಭವ್ಯಭವೇ ಶಿವೇ ।  
19174044c ತ್ರಾಹಿ ಮಾಂ ಸರ್ವಭೀತಿಭ್ಯೋ ನಾರಾಯಣಿ ನಮೋಽಸ್ತು ತೇ ।।  
> 
ಬ್ರಹ್ಮಾಣಿ! ಇಂದ್ರಾಣಿ! ರುದ್ರಾಣಿ! ಭೂತಭವ್ಯಭವೇ! ಶಿವೇ! ನನ್ನನ್ನು ಸರ್ವಭೀತಿಗಳಿಂದ ರಕ್ಷಿಸು. ನಾರಾಯಣಿ! ನಿನಗೆ ನಮಸ್ಕಾರ!

>19174045a ನಮೋಽಸ್ತು ತೇ ಜಗನ್ನಾಥೇ ಪ್ರಿಯೇ ದಾಂತೇ ಮಹಾವ್ರತೇ ।   
19174045c ಭಕ್ತಿಪ್ರಿಯೇ ಜಗನ್ಮಾತಃ ಶೈಲಪುತ್ರಿ ವಸುಂಧರೇ ।।  
> 
ಜಗನ್ನಾಥೇ! ಪ್ರಿಯೇ! ದಾಂತೇ! ಮಹಾವ್ರತೇ! ಭಕ್ತಪ್ರಿಯೇ! ಜಗನ್ಮಾತೇ! ಶೈಲಪುತ್ರೀ! ವಸುಂಧರೇ! ನಿನಗೆ ನಮಸ್ಕಾರ!

>19174046a ತ್ರಾಹಿ ಮಾಂ ತ್ವಂ ವಿಶಾಲಾಕ್ಷಿ ನಾರಾಯಣಿ ನಮೋಽಸ್ತು ತೇ ।  
19174046c ತ್ರಾಯಸ್ವ ಸರ್ವದುಃಖೇಭ್ಯೋ ದಾನವಾನಾಂ ಭಯಂಕರೀ ।।  
> 
ವಿಶಾಲಾಕ್ಷಿ! ನನ್ನನ್ನು ಉದ್ಧರಿಸು! ನಾರಾಯಣಿ! ನಿನಗೆ ನಮಸ್ಕಾರ! ದಾನವರಿಗೆ ಭಯವನ್ನುಂಟುಮಾಡುವವಳೇ! ಸರ್ವದುಃಖಗಳಿಂದ ಪಾರುಮಾಡು.

>19174047a ರುದ್ರಪ್ರಿಯೇ ಮಹಾಭಾಗೇ ಭಕ್ತಾನಾಮಾರ್ತಿನಾಶಿನಿ ।  
19174047c ನಮಾಮಿ ಶಿರಸಾ ದೇವೀಂ ಬಂಧನಸ್ಥೋ ವಿಮೋಕ್ಷಿತಃ ।।  
> 
ಬಂಧನದಿಂದ ಬಿಡುಗಡೆ ಹೊಂದಿದ ನಾನು ರುದ್ರಪ್ರಿಯೆ, ಮಹಾಭಾಗೆ, ಭಕ್ತರ ಆರ್ತನಾಶಿನಿ, ದೇವಿಯನ್ನು ಶಿರಸಾ ನಮಸ್ಕರಿಸುತ್ತೇನೆ.””

>19174048 ವೈಶಪಾಯನ ಉವಾಚ ।  
19174048a ಆರ್ಯಾಸ್ತವಮಿದಂ ಪುಣ್ಯಂ ಯಃ ಪಠೇತ್ಸುಸಮಾಹಿತಃ ।  
19174048c ಸರ್ವಪಾಪವಿನಿರ್ಮುಕ್ತೋ ವಿಷ್ಣುಲೋಕಂ ಸ ಗಚ್ಛತಿ ।  
19174048e ಬಂಧನಸ್ಥೋ ವಿಮುಚ್ಯೇತ ಸತ್ಯಂ ವ್ಯಾಸವಚೋ ಯಥಾ ।।  
> 
ವೈಶಂಪಾಯನನು ಹೇಳಿದನು: “ಸಮಾಹಿತನಾಗಿ ಯಾರು ಈ ಆರ್ಯಾಸ್ತವವನ್ನು ಪಠಿಸುತ್ತಾನೋ ಅವನು ಸರ್ವಪಾಪಗಳಿಂದ ಮುಕ್ತನಾಗಿ ವಿಷ್ಣುಲೋಕಕ್ಕೆ ಹೋಗುತ್ತಾನೆ. ಬಂಧನದಲ್ಲಿರುವವನು ಬಿಡುಗಡೆಹೊಂದುತ್ತಾನೆ. ವ್ಯಾಸನ ಈ ಮಾತು ಸತ್ಯವು.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ಅನಿರುದ್ಧಕೃತಾರ್ಯಾಸ್ತವೋ ನಾಮ ಚತುಃಸಪ್ತತ್ಯಧಿಕಶತತಮೋಽಧ್ಯಾಯಃ ।  

</details>
