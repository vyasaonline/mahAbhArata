+++
title = "064: ವೃಂದಾವನಪ್ರವೇಶಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 64**


</details>

<details><summary>ಸಾರ</summary>

ತೋಳಗಳ ಉತ್ಪಾತದಿಂದ ಪೀಡಿತರಾದ ವ್ರಜವಾಸಿಗಳು ಆ ಸ್ಥಾನವನ್ನು ತೊರೆದು ವೃಂದಾವನಕ್ಕೆ ಹೋದುದು.

</details>

>ವೈಶಂಪಾಯನ ಉವಾಚ  
ಏವಂ ವೃಕಾಂಶ್ಚ ತಾಂದೃಷ್ಟ್ವಾ ವರ್ಧಮಾನಾಂದುರಾಸದಾನ್ ।  
ಸಸ್ತ್ರೀಪುಮಾನ್ಸ ಘೋಷೋ ವೈ ಸಮಸ್ತೋಽಮಂತ್ರಯತ್ತದಾ ।।  ೨-೬೪-೧
> 
ವೈಶಂಪಾಯನನು ಹೇಳಿದನು: "ಹೀಗೆ ಆ ದುರಾಸದ ತೋಳಗಳ ಸಂಖ್ಯೆಯು ವೃದ್ಧಿಯಾಗುತ್ತಿರುವುದನ್ನು ಕಂಡ ವ್ರಜದ ಸ್ತ್ರೀಪುರುಷರೆಲ್ಲರೂ ಒಟ್ಟಾಗಿ ಸಮಾಲೋಚಿಸಿದರು.

>ಸ್ಥಾನೇ ನೇಹ ನ ನಃ ಕಾರ್ಯಂ ವ್ರಜಾಮೋಽನ್ಯನ್ಮಹದ್ವನಮ್ ।  
ಯಚ್ಛಿವಂ ಚ ಸುಖೋಷ್ಯಂ ಚ ಗವಾಂ ಚೈವ ಸುಖಾವಹಮ್ ।।  ೨-೬೪-೨
> 
"ಇನ್ನು ಇಲ್ಲಿ ನಮಗೆ ಯಾವ ಕಾರ್ಯವೂ ಇಲ್ಲ. ಬೇರೆ ಯಾವುದಾದರೂ ಮಂಗಳಕರವಾದ, ಸುಖವನ್ನು ನೀಡುವ ಮತ್ತು ಗೋವುಗಳಿಗೆ ಸುಖದಾಯಕವಾದ ಮಹಾವನಕ್ಕೆ ಹೋಗೋಣ!

>ಅದ್ಯೈವ ಕಿಂ ಚಿರೇಣ ಸ್ಮ ವ್ರಜಾಮಃ ಸಹ ಗೋಧನೈಃ ।  
ಯಾವದ್ವೃಕೈರ್ವಧಂ ಘೋರಂ ನ ನಃ ಸರ್ವೋ ವ್ರಜೋ ವ್ರಜೇತ್।।  ೨-೬೪-೩
> 
ತಡಮಾಡುವುದೇಕೆ? ಇಂದೇ ನಾವು ನಮ್ಮ ಗೋಧನಗಳೊಂದಿಗೆ ಹೊರಡೋಣ. ಘೋರ ತೋಳಗಳು ಎಲ್ಲವನ್ನೂ ನಾಶಗೊಳಿಸುವ ಮೊದಲೇ ನಾವು ವ್ರಜದಿಂದ ಹೊರಡಬೇಕು.

>ಏಶಾಂ ಧೂಮ್ರಾರುಣಾಂಗಾನಾಂ ದಂಷ್ಟ್ರಿಣಾಂ ನಖಕರ್ಷಿಣಾಮ್ ।  
ವೃಕಾಣಾಂ ಕೃಷ್ಣವಕ್ತ್ರಾಣಾಂ ಬಿಭೀಮೋ ನಿಶಿ ಗರ್ಜತಾಮ್ ।।  ೨-೬೪-೪
> 
ಬೂದು ಮತ್ತು ಕೆಂಪುಬಣ್ಣದ, ಕೋರೆದಾಡೆಗಳುಳ್ಳ, ಚೂಪಾದ ಉಗುರುಗಳುಳ್ಳ, ಮತ್ತು ರಾತ್ರಿಯಲ್ಲಿ ಗರ್ಜಿಸುವ ಈ ಕಪ್ಪುಮುಖಗಳ ತೊಳಗಳಿಂದ ನಾವು ಭಯಭೀತರಾಗಿದ್ದೇವೆ.

>ಮಮ ಪುತ್ರೋ ಮಮ ಭ್ರಾತಾ ಮಮ ವತ್ಸೋಽಥ ಗೌರ್ಮಮ ।  
ವೃಕೈರ್ವ್ಯಾಪಾದಿತಾ ಹ್ಯೇವಂ ಕ್ರಂದಂತಿ ಸ್ಮ ಗೃಹೇ ಗೃಹೇ ।।  ೨-೬೪-೫
> 
ಮನೆ-ಮನೆಗಳಲ್ಲಿ "ಅಯ್ಯೋ! ಈ ತೋಳಗಳು ನನ್ನ ಮಗ ನನ್ನ ಅಣ್ಣ ನನ್ನ ಕರು ಮತ್ತು ನನ್ನ ಹಸುಗಳನ್ನು ಕೊಂದುಹಾಕಿವೆ" ಎಂಬ ಕೂಗು ಕೇಳಿಬರುತ್ತಿದೆ."

>ತಾಸಾಂ ರುದಿತಶಬ್ದೇನ ಗವಾಂ ಹಂಭಾರವೇಣ ಚ ।  
ವ್ರಜಸ್ಯೋತ್ಥಾಪನಂ ಚಕ್ರುರ್ಘೋಷವೃದ್ಧಾಃ ಸಮಾಗತಾಃ ।।  ೨-೬೪-೬
> 
ಅವರ ರೋದನ ಶಬ್ದದಿಂದ ಮತ್ತು ಗೋವುಗಳ ಕೂಗಿನಿಂದ ಚಿಂತಿತರಾದ ವ್ರಜದ ವೃದ್ಧರು ಒಟ್ಟಾಗಿ ಅಲ್ಲಿಂದ ಹೊರಟುಹೋಗಲು ನಿಶ್ಚಯಿಸಿದರು.

>ತೇಷಾಂ ಮತಮಥಾಜ್ಞಾಯ ಗಂತುಂ ವೃಂದಾವನಂ ಪ್ರತಿ ।  
ವ್ರಜಸ್ಯ ವಿನಿವೇಶಾಯ ಗವಾಂ ಚೈವ ಹಿತಾಯ ಚ ।।  ೨-೬೪-೭  
ವೃಂದಾವನನಿವಾಸಾಯ ತಾಂಜ್ಞಾತ್ವಾ ಕೃತನಿಶ್ಚಯಾನ್ ।  
ನಂದಗೋಪೋ ಬೃಹದ್ವಾಕ್ಯಂ ಬೃಹಸ್ಪತಿರಿವಾದದೇ ।।  ೨-೬೪-೮
> 
ಗೋವುಗಳ ಹಿತಕ್ಕಾಗಿ ವ್ರಜವನ್ನು ಬಿಟ್ಟು ವೃಂದಾವನಕ್ಕೆ ಹೋಗುವ ಅವರ ಮತವನ್ನು ತಿಳಿದ ಮತ್ತು ವೃಂದಾವನದಲ್ಲಿ ವಾಸಿಸುವ ಅವರ ನಿಶ್ಚಯವನ್ನು ತಿಳಿದ ನಂದಗೋಪನು ಬೃಹಸ್ಪತಿಯಂತೆ ಈ ಮಹಾಮಾತನ್ನು ಆಡಿದನು:

>ಅದ್ಯೈವ ನಿಶ್ಚಯಪ್ರಾಪ್ತಿರ್ಯದಿ ಗಂತವ್ಯಮೇವ ನಃ ।  
ಶೀಘ್ರಮಾಜ್ಞಾಪ್ಯತಾಂ ಘೋಷಃ ಸಜ್ಜೀಭವತ ಮಾ ಚಿರಮ್ ।।  ೨-೬೪-೯
> 
"ನಮಗೆ ಇಲ್ಲಿಂದ ಹೋಗಬೇಕೆಂಬ ನಿಶ್ಚಯವನ್ನು ಮಾಡಿದ್ದಾದರೆ ಇಂದೇ ಹೊರಡಬೇಕು. ಶೀಘ್ರದಲ್ಲಿಯೇ ಹೊರಡಬೇಕು, ತಡಮಾಡಬಾರದು ಎಂದು ಬೇಗನೇ ಗೋವಳಕ್ಕೆ ಆಜ್ಞಾಪಿಸಬೇಕು."

>ತತೋಽವಘುಷ್ಯತ ತದಾ ಘೋಷೇ ತತ್ಪ್ರಾಕೃತೈರ್ಜನೈಃ ।  
ಶೀಘ್ರಂ ಗಾವಃ ಪ್ರಕಲ್ಪ್ಯಂತಾಂ ಭಾಂದಾಂಸಮಭಿರೋಪ್ಯತಾಮ್ ।।  ೨-೬೪-೧೦  
ವತ್ಸಯೂಥಾನಿ ಕಾಲ್ಯಂತಾಂ ಯುಜ್ಯಂತಾಂ ಶಕಟಾನಿ ಚ ।  
ವೃಂದಾವನಮಿತಃ ಸ್ಥಾನಾನ್ನಿವೇಶಾಯ ಚ ಗಮ್ಯತಾಮ್ ।।  ೨-೬೪-೧೧
> 
ಅನಂತರ ಪ್ರಾಕೃತ ಜನರ ಮೂಲಕ ಗೋವಳದಲ್ಲಿ ಈ ಘೋಷಣೆಯನ್ನು ಮಾಡಿಸಲಾಯಿತು: "ಶೀಘ್ರವೇ ಗೋವುಗಳನ್ನು ಸಿದ್ಧಗೊಳಿಸಿ! ಪಾತ್ರೆ-ಪಗಡಗಳನ್ನು ಬಂಡಿಗಳಲ್ಲಿ ತುಂಬಿಸಿ. ಕರುಗಳನ್ನು ಗುಂಪಾಗಿ ಸೇರಿಸಿ ಭದ್ರಗೊಳಿಸಿ! ಬಂಡಿಗಳನ್ನು ಕಟ್ಟಿ! ವಾಸಿಸಲು ವೃಂದಾವನ ಪ್ರದೇಶಕ್ಕೆ ಹೋಗೋಣ!"

>ತಚ್ಛ್ರುತ್ವಾ ನಂದಗೋಪಸ್ಯ ವಚನಂ ಸಾಧು ಭಾಷಿತಮ್ ।  
ಉದತಿಷ್ಠದ್ವ್ರಜಃ ಸರ್ವಃ ಶೀಘ್ರಂ ಗಮನಲಾಲಸಃ ।।  ೨-೬೪-೧೨
> 
ಉತ್ತಮವಾಗಿ ಆಡಿದ ನಂದಗೋಪನ ಆ ಮಾತನ್ನು ಕೇಳುತ್ತಲೇ ಪ್ರಯಾಣಿಸಲು ಉತ್ಸುಕರಾಗಿದ್ದ ಸರ್ವ ವ್ರಜವಾಸಿಗಳೂ ಎದ್ದು ನಿಂತರು.

>ಪ್ರಯಾಹ್ಯುತ್ತಿಷ್ಠ ಗಚ್ಛಾಮಃ ಕಿಂ ಶೇಷೇ ಸಾಧು ಯೋಜಯ ।  
ಉತ್ತಿಷ್ಠತಿ ವ್ರಜೇ ತಸ್ಮಿನ್ಗೋಪಕೋಲಾಹಲೋ ಹ್ಯಭೂತ್ ।।  ೨-೬೪-೧೩
> 
"ಏಳಿ! ಹೋಗೋಣ! ಏಕೆ ಮಲಗಿದ್ದೀರಿ? ಗಾಡಿಗಳನ್ನು ಕಟ್ಟಿ!" ಇವೇ ಮುಂತಾದ ಕೋಲಾಹಲಗಳು ಹೊರಟಿದ್ದ ಆ ಗೋಪರಲ್ಲಿ ಕೇಳಿಬಂದವು.

>ಉತ್ತಿಷ್ಠಮಾನಃ ಶುಶುಭೇ ಶಕಟೀಶಕಟಸ್ತು ಸಃ ।  
ವ್ಯಾಘ್ರಘೋಷಮಹಾಘೋಷೋ ಘೋಷಃ ಸಾಗರಘೋಷವಾನ್ ।।  ೨-೬೪-೧೪
> 
ಬಂಡಿಗಳಿಂದ ಕೂಡಿದ ಅವರು ಶೋಭಿಸಿದರು. ಅವರ ಕೋಲಾಹಲವು ಹುಲಿಯ ಗರ್ಝನೆಯಂತೆ ಅಥವಾ ಸಮುದ್ರದ ಭೋರ್ಗರೆತದಂತೆ ಕೇಳಿಬರುತ್ತಿತ್ತು.

>ಗೋಪೀನಾಂ ಗರ್ಗರೀಭಿಶ್ಚ ಮೂರ್ಧ್ನಿ ಚೋತ್ತಮಂಭಿತೈರ್ಘಟೈಃ ।  
ನಿಷ್ಪಪಾತ ವ್ರಜಾತ್ಪಂಕ್ತಿಸ್ತಾರಾಪಂಕ್ತಿರಿವಾಂಬರಾತ್ ।।  ೨-೬೪-೧೫
> 
ತಲೆಯಮೇಲೆ ಮಡಿಕೆ-ಪಾತ್ರೆಗಳನ್ನು ಹೊತ್ತು ಹೊರಟಿದ್ದ ಆ ಗೋಪಿಯರ ಸಾಲು ಆಕಾಶದಿಂದ ನಕ್ಷತ್ರಗಳ ಪಂಕ್ತಿಯೇ ವ್ರಜದ ಮೇಲೆ ಬಿದ್ದಿದೆಯೋ ಎಂಬಂತೆ ತೋರುತ್ತಿತ್ತು.

>ನೀಲಪೀತಾರುಣೈಸ್ತಾಸಾಂ ವಸ್ತ್ರೈರಗ್ರಸ್ತನೋಚ್ಛ್ರಿತೈಃ ।  
ಶಕ್ರಚಾಪಾಯತೇ ಪಂಕ್ತಿರ್ಗೋಪೀನಾಂ ಮಾರ್ಗಗಾಮಿನೀ ।।  ೨-೬೪-೧೬
> 
ಮಾರ್ಗಗಾಮಿನೀ ಗೋಪಿಯರ ಸಾಲು ಅವರ ಸ್ತನಗಳ ಅಗ್ರಭಾಗಗಳನ್ನು ಮುಚ್ಚಿದ್ದ ನೀಲಿ, ಹಳದಿ ಮತ್ತು ಕೆಂಪು ವಸ್ತ್ರಗಳಿಂದಾಗಿ ಕಾಮನಬಿಲ್ಲಿನಂತೆಯೇ ಕಾಣುತ್ತಿತ್ತು.

>ದಾಮನೀ ದಾಮಭಾರೈಶ್ಚ ಕೈಶ್ಚಿತ್ಕಾಯಾವಲಮಂಬಿಭಿಃ।  
ಗೋಪಾ ಮಾರ್ಗಗತಾ ಭಾಂತಿ ಸಾವರೋಹಾ ಇವ ದ್ರುಮಾಃ ।।  ೨-೬೪-೧೭
> 
ಕೆಲವು ಮಾರ್ಗಗಾಮಿನೀ ಗೋಪಿಯರು ಹಗ್ಗಗಳ ಭಾರವನ್ನು ಹೊತ್ತು ಹೋಗುತ್ತಿರುವಾಗ ಆ ಹಗ್ಗಗಳು ಅವರ ಅಂಗಾಂಗಗಳ ಮೇಲೆ ನೇತಾಡುತ್ತಿರುವಾಗ ಅವರು ಬೇರುಗಳು ನೇತುಬಿದ್ದಿರುವ ಆಲದ ಮರಗಳಂತೆ ಕಾಣುತ್ತಿದ್ದರು.

>ಸ ವ್ರಜೋ ವ್ರಜತಾ ಭಾತಿ ಶಕಟೌಘೇನ ಭಾಸ್ವತಾ ।  
ಪೋತೈಃ ಪವನವಿಕ್ಷಿಪ್ತೈರ್ನಿಷ್ಪತದ್ಭಿರಿವಾರ್ಣವಃ ।।  ೨-೬೪-೧೮
> 
ಆ ವ್ರಜದಲ್ಲಿ ಮುಂದೆ ಸಾಗುತ್ತಿದ್ದ ಬಂಡಿಗಳ ಸಮೂಹವು ಗಾಳಿಗೆ ಸಿಕ್ಕಿ ಮಹಾಸಾಗರದಲ್ಲಿ ಸಾಗುತ್ತಿರುವ ಹಡಗುಗಳ ಸಮೂಹದಂತೆ ತೋರುತ್ತಿತ್ತು.

>ಕ್ಷಣೇನ ತದ್ವ್ರಜಸ್ಥಾನಮೀರಿಣಂ ಸಮಪದ್ಯತ ।  
ದ್ರವ್ಯಾವಯವನಿರ್ಧೂತಂ ಕೀರ್ಣಂ ವಾಯಸಮಂದಲೈಃ ।।  ೨-೬೪-೧೯
> 
ಕ್ಷಣದಲ್ಲಿಯೇ ಆ ವ್ರಜಸ್ಥಾನವು ಮರುಭೂಮಿಯಂತಾಯಿತು. ಅನ್ನಾದಿ ದ್ರವ್ಯಗಳು ಹರಡಿ ಬಿದ್ದುದರ ಕಾರಣದಿಂದ ಅಲ್ಲಿ ಕಾಗೆಗಳ ಸಮೂಹಗಳೇ ಬಂದು ಸೇರಿದವು.

>ತತಃ ಕ್ರಮೇಣ ಘೋಷಃ ಸ ಪ್ರಾಪ್ತೋ ವೃಂದಾವನಂ ವನಮ್ ।  
ನಿವೇಶಂ ವಿಪುಲಂ ಚಕ್ರೇ ಗವಾಂ ಚೈವ ಹಿತಾಯ ಚ ।।  ೨-೬೪-೨೦
> 
ಅನಂತರ ಕ್ರಮೇಣವಾಗಿ ಆ ಗೋವಳವು ವೃಂದಾವನ ವನವನ್ನು ತಲುಪಿತು. ಗೋವುಗಳ ಹಿತಕ್ಕಾಗಿ ಅವರು ಅಲ್ಲಿ ದೂರದೂರ ಮನೆಮಾಡಿಕೊಂಡರು.

>ಶಕಟಾವರ್ತಪರ್ಯಂತಂ ಚಂದ್ರಾರ್ಧಾಕಾರಸಂಸ್ಥಿತಮ್ ।  
ಮಧ್ಯೇ ಯೋಜನವಿಸ್ತೀರ್ಣಂ ತಾವದ್ದ್ವಿಗುಣಮಾಯತಮ್ ।।  ೨-೬೪-೨೧
> 
ಅರ್ಧಚಂದ್ರಾಕಾರ ಆಕೃತಿಯಲ್ಲಿ ನೆಲೆಸಿ ಗಡಿಗಳಲ್ಲಿ ಬಂಡಿಗಳನ್ನು ನಿಲ್ಲಿಸಿದರು. ಮಧ್ಯದಲ್ಲಿ ಅವರ ವಾಸಸ್ಥಾನದ ವಿಸ್ತೀರ್ಣವು ಒಂದು ಯೋಜನ ಅಗಲ ಮತ್ತು ಎರಡು ಯೋಜನ ಉದ್ದವಾಗಿತ್ತು.

>ಕಂಟಕೀಭಿಃ ಪ್ರವೃದ್ಧಾಭಿಸ್ತಥಾ ಕಂಟಕಿತದ್ರುಮೈಃ ।  
ನಿಖಾತೋಚ್ಛ್ರಿತಶಾಖಾಗ್ರೈರಭಿಗುಪ್ತಂ ಸಮಂತತಃ ।।  ೨-೬೪-೨೨
> 
ಆ ನಿವಾಸಸ್ಥಾನವು ಬೆಳೆದಿದ್ದ ಮುಳ್ಳಿನ ಗಿಡಗಳಿಂದಲೂ, ಎತ್ತರವಾಗಿ ಬೆಳೆದಿದ್ದ ಮುಳ್ಳಿನ ಮರಗಳಿಂದಲೂ ಸುತ್ತಲೂ ಸುರಕ್ಷಿತವಾಗಿತ್ತು.

>ಮಂಥೈರಾರೋಪ್ಯಮಾಣೈಶ್ಚ  ಮಂಥಬಂಧಾನುಕರ್ಷಣೈಃ ।  
ಅದ್ಭಿಃ ಪ್ರಕ್ಷಾಲ್ಯಮಾನಾಭಿರ್ಗರ್ಗರೀಭಿರಿತಸ್ತತಃ ।।  ೨-೬೪-೨೩
> 
ಅಲ್ಲಲ್ಲಿ ಕಡಗೋಲುಗಳನ್ನು ಏರಿಸುತ್ತಿದ್ದರು, ಕಡಗೋಲುಗಳನ್ನು ಕಟ್ಟುತ್ತಿದ್ದರು, ಮತ್ತು ಮಡಿಕೆಗಳನ್ನು ನೀರಿನಿಂದ ತೊಳೆಯುತ್ತಿದ್ದರು.
> 
>ಕೀಲೈರಾರೋಪ್ಯಮಾಣೈಶ್ಚ ದಾಮನೀಪಾಶಪಾಶಿತೈಃ ।  
ಸ್ತಮ್ಭನೀಭಿರ್ಧೃತಾಭಿಶ್ಚ ಶಕಟೈಃ ಪರಿವರ್ತಿತೈಃ ।।  ೨-೬೪-೨೪
> 
ಅಲ್ಲಲ್ಲಿ ಬಂಡಿಗಳಿಗೆ ಕೀಲಿಗಳನ್ನು ಬಡಿಯುತ್ತಿದ್ದರು, ಹಗ್ಗಗಳನ್ನು ಕಟ್ಟುತ್ತಿದ್ದರು, ಕಂಭಗಳನ್ನು ನಿಲ್ಲಿಸುತ್ತಿದ್ದರು ಮತ್ತು ಬಂಡಿಗಳನ್ನು ತಿರುಗಿಸುತ್ತಿದ್ದರು.

>ನಿಯೋಗಪಾಶೈರಾಸಕ್ತೈರ್ಗರ್ಗರೀಸ್ತಮ್ಭಮೂರ್ಧಸು ।   
ಚಾದನಾರ್ಥಂ ಪ್ರಕೀರ್ಣೈಶ್ಚ ಕಟಕೈಸ್ತೃಣಸಂಕಟೈಃ ।।  ೨-೬೪-೨೫
> 
ಮೊಸರು ತುಂಬಿದ ಪಾತ್ರೆಗಳಿಗೆ ಹಗ್ಗಕಟ್ಟಿ ಕಂಭಗಳ ಮೇಲೆ ಏರಿಸುತ್ತಿದ್ದರು. ಮನೆಗಳಿಗೆ ಹೊದಿಸಲು ತಂದಿದ್ದ ಚಾಪೆ ಮತ್ತು ಸೋಗೆಗಳು ಅಲ್ಲಲ್ಲಿ ಹರಡಿ ಬಿದ್ದಿದ್ದವು.

>ಶಾಖಾವಿಟಂಕೈರ್ವೃಕ್ಷಾಣಾಂ ಕ್ರಿಯಮಾಣೈರಿತಸ್ತತಃ ।  
ಶೋಧ್ಯಮಾನೈರ್ಗವಾಂ ಸ್ಥಾನೈಃ ಸ್ಥಾಪ್ಯಮಾನೈರುಲೂಖಲೈಃ ।।  ೨-೬೪-೨೬
> 
ಅಲ್ಲಲ್ಲಿ ಮರಗಳ ರೆಂಬೆಗಳ ಮೇಲೆ ಪಕ್ಷಿಗಳ ವಾಸಯೋಗ್ಯ ಸ್ಥಳಗಳನ್ನು ಮಾಡುತ್ತಿದ್ದರು; ಇನ್ನು ಕೆಲವೆಡೆ ಗೋವುಗಳಿಗೆ ವಾಸಯೋಗ್ಯ ಸ್ಥಳಗಳನ್ನು ಹುಡುಕುತ್ತಿದ್ದರು.

>ಪ್ರಾಂಮುಖೈಃ ಸಿಚ್ಯಮಾನೈಶ್ಚ ಸಂದೀಪ್ಯದ್ಭಿಶ್ಚ ಪಾವಕೈಃ ।  
ಸವತ್ಸಚರ್ಮಾಸ್ತರಣೈಃ ಪರ್ಯಂಕೈಶ್ಚಾವರೋಪಿತೈಃ ।।  ೨-೬೪-೨೭
 
ಕೆಲವೆಡೆ ಒರಳುಗಳನ್ನು ಇಡುತ್ತಿದ್ದರು. ಅವುಗಳನ್ನು ಪೂರ್ವಾಭಿಮುಖವಾಗಿ ಇರಿಸಿ ತೊಳೆಯುತ್ತಿದ್ದರು. ಕೆಲವೆಡೆ ಬೆಂಕಿಯನ್ನು ಹೊತ್ತಿಸುತ್ತಿದ್ದರು. ಇನ್ನು ಕೆಲವೊಮ್ಮೆ ಗೋಚರ್ಮಗಳಿಂದ ಮಾಡಿದ ಹೊದಿಕೆಗಳನ್ನು ಮಂಚಗಳ ಮೇಲೆ ಹೊದೆಸುತ್ತಿದ್ದರು.

>ತೋಯಮುತ್ತಾರಯಂತೀಭಿಃ ಪ್ರೇಕ್ಷಂತೀಭಿಶ್ಚ ತದ್ವನಮ್ ।  
ಶಾಖಾಶ್ಚಾಕರ್ಷಮಾಣಾಭಿರ್ಗೋಪೀಭಿಶ್ಚ ಸಮಂತತಃ ।।  ೨-೬೪-೨೮
> 
 ಗೋಪಿಯರು ತಮ್ಮ ತಲೆಗೂದಲಿನ ನೀರನ್ನು ಕೊಡವಿಕೊಳ್ಳುತ್ತಾ ಆಕರ್ಷಣೀಯ ವನವನ್ನು ವೀಕ್ಷಿಸುತ್ತಿದ್ದರು. ಕೆಲವರು ಸುತ್ತಾಡುತ್ತಾ ಮರಗಳ ರೆಂಬೆಗಳನ್ನು ಎಳೆಯುತ್ತಿದ್ದರು.

>ಯುವಭಿಃ ಸ್ಥವಿರೈಶ್ಚೈವ ಗೋಪೈರ್ವ್ಯಗ್ರಕರೈರ್ಭೃಶಮ್ ।  
ವಿಶಸದ್ಭಿಃ ಕುಠಾರೈಶ್ಚ ಕಾಷ್ಠಾನ್ಯಪಿ ತರೂನಪಿ ।।  ೨-೬೪-೨೯

ವೃದ್ಧರಾಗಿರಲಿ ಅಥವಾ ಯುವಕರಾಗಿರಲಿ ಎಲ್ಲ ಗೋಪರೂ ಕೆಲಸಗಳಲ್ಲಿ ಅತ್ಯಂತ ವ್ಯಸ್ತರಾಗಿದ್ದರು. ಕತ್ತಿ-ಕೊಡಲಿಗಳಿಂದ ಕಟ್ಟಿಗೆ ಮತ್ತು ಹುಲ್ಲುಗಳನ್ನು ಕಡಿಯುತ್ತಿದ್ದರು.  

>ತದ್ವ್ರಜಸ್ಥಾನಮಧಿಕಂ ಶುಶುಭೇ ಕಾನನಾವೃತಮ್ ।  
ರಮ್ಯಂ ವನನಿವೇಶಂವೈ ಸ್ವಾದುಮೂಲಫಲೋದಕಮ್ ।।  ೨-೬೪-೩೦

ಕಾನನಾವೃತವಾಗಿದ್ದ ಆ ವ್ರಜಸ್ಥಾನವು ಅಧಿಕವಾಗಿ ಶೋಭಿಸಿತು. ಆ ರಮ್ಯ ವನನಿವೇಶವು ಸ್ವಾದಿಷ್ಠ ಫಲ-ಮೂಲಗಳಿಂದಲೂ ನೀರಿನಿಂದಲೂ ಕೂಡಿತ್ತು.

>ತಾಸ್ತು ಕಾಮದುಘಾ ಗಾವಃ ಸರ್ವಪಕ್ಷಿರುತಂ ವನಮ್ ।  
ವೃಂದಾವನಮನುಪ್ರಾಪ್ತಾ ನಂದನೋಪಮಕಾನನಮ್ ।।  ೨-೬೪-೩೧
> 
ಹಾಲುನೀಡುತ್ತಿದ್ದ ಆ ಎಲ್ಲ ಗೋವುಗಳೂ ಪಕ್ಷಿಗಳ ಕಲರವದಿಂದ ತುಂಬಿ ನಂದನವನದಂತಿದ್ದ ವೃಂದಾವನ ವನವನ್ನು ಸೇರಿದವು.

>ಪೂರ್ವಮೇವ ತು ಕೃಷ್ಣೇನ ಗವಾಮ್ ವೈ ಹಿತಕಾರಿಣಾ ।   
ಶಿವೇನ ಮನಸಾ ದೃಷ್ಟಂ ತದ್ವನಂ ವನಚಾರಿಣಾ ।।  ೨-೬೪-೩೨

ವನಚಾರೀ ಗೋವುಗಳ ಹಿತಕಾರಿ ಕೃಷ್ಣನು ಹಿಂದೆಯೇ ತನ್ನ ಕಲ್ಯಾಣಚಿಂತನ ಮನಸ್ಸಿನಿಂದ ಆ ವನವನ್ನು ಕಂಡಿದ್ದನು.

>ಪಶ್ಚಿಮೇ ತು ತತೋ ರೂಖ್ಷೇ ಧರ್ಮೇ ಮಾಸೇ ನಿರಾಮಯೇ ।  
ವರ್ಷತೀವಾಮೃತಂ ದೇವೇ ತೃಣಂ ತತ್ರ ವ್ಯವರ್ಧತ ।।  ೨-೬೪-೩೩

ಆಗ ಅಲ್ಲಿ ಕಠೋರ ಬೇಸಗೆಯ ಕಾಲವು ಕಳೆಯುತ್ತಾ ಬಂದಿದ್ದರೂ ಇಂದ್ರದೇವನು ಅಮೃತದ ಮಳೆಯನ್ನು ಸುರಿಸಿದನೋ ಎನ್ನುವಂತೆ ಹುಲ್ಲು ಹಸಿರಾಗಿ ಬೆಳೆದಿತ್ತು.

>ನ ತತ್ರ ವತ್ಸಾಃ ಸೀದಂತಿ ನ ಗಾವೋ ನೇತರೇ ಜಾನಾಃ ।  
ಯತ್ರ ತಿಷ್ಠತಿ ಲೋಕಾಣಾಂ ಭವಾಯ ಮಧುಸೂದನಃ ।।  ೨-೬೪-೩೪

ಲೋಕಗಳ ಕಲ್ಯಾಣಕಾರಕ ಮಧುಸೂದನನು ಎಲ್ಲಿದ್ದನೋ ಅಲ್ಲಿ ಕರುಗಳಾಗಲೀ, ಗೋವುಗಳಾಗಲೀ ಅಥವಾ ಇತರ ಜನರಾಗಲೀ ಕೃಶರಾಗುತ್ತಿರಲಿಲ್ಲ.

>ತಾಶ್ಚ ಗಾವಃ ಸ ಘೋಷಸ್ತು ಸ ಚ ಸಂಕರ್ಷಣೋ ಯುವಾ ।  
ಕೃಷ್ಣೇನ ವಿಹಿತಂ ವಾಸಂ ಸಮಧ್ಯಾಸತ ನಿರ್ವೃತಾಃ ।।  ೨-೬೪-೩೫

ಕೃಷ್ಣನು ವಿಹಿಸಿದ್ದ ಆ ಸ್ಥಳದಲ್ಲಿ ಗೋವುಗಳು, ಗೋಪರು ಮತ್ತು ಯುವ ಸಂಕರ್ಷಣ ಎಲ್ಲರೂ ಆನಂದದಿಂದ ವಾಸಿಸತೊಡಗಿದರು.

<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ವೃಂದಾವನಪ್ರವೇಶೇ ಚತುಷಷ್ಟಿತಮೋಽಧ್ಯಾಯಃ

</details>
