+++
title = "175: ಶ್ರುತಹೃತಾನಿರುದ್ಧಪಾಶಬಂಧನಸ್ಯ ಕೃಷ್ಣಸ್ಯ ಶೋಣಿತಪುರಗಮನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 175**


</details>

<details><summary>ಸಾರ</summary>

ಅನಿರುದ್ಧನ ಅಪಹರಣದಿಂದ ರಾಣೀವಾಸದಲ್ಲಿ ಶೋಕ (1-12). ಶ್ರೀಕೃಷ್ಣ ಮತ್ತು ಯಾದವರ ಚಿಂತೆ, ಗುಪ್ತಚರರ ನಿಯುಕ್ತಿ ಮತ್ತು ಅವರ ವಿಫಲತೆ (13-71). ನಾರದನ ಆಗಮನ ಮತ್ತು ಅನಿರುದ್ಧನ ಸಮಾಚಾರವನ್ನು ನಿವೇದಿಸಿದುದು (72-94). ಶ್ರೀಕೃಷ್ಣನು ಗರುಡನನ್ನು ಆವಾಹಿಸಿದುದು, ಗರುಡ-ಶ್ರೀಕೃಷ್ಣರ ಸಂವಾದ ಮತ್ತು ಶ್ರೀಕೃಷ್ಣನು ಗರುಡನನ್ನೇರಿ ಶೋಣಿತಪುರಕ್ಕೆ ಪ್ರಯಾಣಿಸಿದುದು (95-145).  

</details>

>19175001  ವೈಶಂಪಾಯನ ಉವಾಚ ।   
19175001a ತತೋಽನಿರುದ್ಧಸ್ಯ ಗೃಹೇ ರುರುದುಃ ಸರ್ವಯೋಷಿತಃ ।   
19175001c ಪ್ರಿಯಂ ನಾಥಮಪಶ್ಯಂತ್ಯಃ ಕುರರ್ಯ ಇವ ಸಂಘಶಃ ।।   
> 
ವೈಶಂಪಾಯನನು ಹೇಳಿದನು: “ಪ್ರಿಯ ನಾಥನನ್ನು ಕಾಣದೇ ಅನಿರುದ್ಧನ ಗೃಹದಲ್ಲಿ ಸರ್ವ ಸ್ತ್ರೀಯರು ಒಟ್ಟಾಗಿ ಕುರರಿ ಪಕ್ಷಿಗಳಂತೆ ರೋದಿಸತೊಡಗಿದರು.

>19175002a ಅಹೋ ಧಿಕ್ಕಿಮಿದಂ ನಾಥ ನಾಥೇ ಕೃಷ್ಣೇ ವ್ಯವಸ್ಥಿತೇ ।   
19175002c ಅನಾಥಾ ಇವ ಸಂತ್ರಸ್ತಾ ರುದಿಮೋ ಭಯಪೀಡಿತಾಃ ।।   
> 
“ಅಯ್ಯೋ ಧಿಕ್ಕಾರ! ಇದೇನಾಯಿತು! ನಾಥನಾಥ ಕೃಷ್ಣನು ಇರುವಾಗ ನಾವು ಅನಾಥರಂತೆ ಭಯಪೀಡಿತರಾಗಿ ನಡುಗುತ್ತಾ ರೋದಿಸುತ್ತಿದ್ದೇವೆ. 

>19175003a ಯಸ್ಯೇಂದ್ರಪ್ರಮುಖಾ ದೇವಾಃ ಸಾದಿತ್ಯಾಃ ಸಮರುದ್ಗಣಾಃ ।   
19175003c ಬಾಹುಚ್ಛಾಯಾಮುಪಾಶ್ರಿತ್ಯ ವಸಂತಿ ದಿವಿ ದೇವತಾಃ ।।   
19175004a ತಸ್ಯೋತ್ಪನ್ನಮಿದಂ ಲೋಕೇ ಭಯದಸ್ಯ ಮಹಾಭಯಮ್ ।   
19175004c ತಸ್ಯಾನಿರುದ್ಧಃ ಪೌತ್ರಸ್ತು ವೀರಾಃ ಕೇನಾಪಿ ನೋ ಹೃತಃ ।।   
> 
ಯಾರ ಬಾಹುಬಲವನ್ನಾಶ್ರಯಿಸಿ ದಿವಿಯಲ್ಲಿ ಆದಿತ್ಯ-ಮರುದ್ಗಣಗಳೊಂದಿಗೆ ಇಂದ್ರಪ್ರಮುಖ ದೇವತೆಗಳು ವಾಸಿಸುತ್ತಾರೋ ಆ ಲೋಕಕ್ಕೇ ಮಹಾಭಯವನ್ನು ನೀಡುವವನ ವೀರ ಪೌತ್ರ ನಮ್ಮ ಸ್ವಾಮೀ ಅನಿರುದ್ಧನನ್ನು ಇಂದು ಯಾರೋ ಅಪಹರಿಸಿದ್ದಾರೆ. 

>19175005a ಅಹೋ ನಾಸ್ತಿ ಭಯಂ ನೂನಂ ತಸ್ಯ ಲೋಕೇ ಸುದುರ್ಮತೇಃ।   
19175005c ವಾಸುದೇವಸ್ಯ ಯಃ ಕ್ರೋಧಮುತ್ಪಾದಯತಿ ದುಃಸಹಮ್ ।।    
> 
ಅಹೋ! ಸಹಿಸಲಸಾಧ್ಯವಾದ ವಾಸುದೇವನ ಕೋಪವನ್ನು ಹುಟ್ಟಿಸುವ ಆ ದುರ್ಬುದ್ಧಿಗೆ ಲೋಕದಲ್ಲಿ ಕಿಂಚಿತ್ತೂ ಭಯವಿರಲಿಕ್ಕಿಲ್ಲ. 

>19175006a ವ್ಯಾದಿತಾಸ್ಯಸ್ಯ ಯೋ ಮೃತ್ಯೋರ್ದಂಷ್ಟ್ರಾಗ್ರೇ ಪರಿವರ್ತತೇ ।   
19175006c ಸ ವಾಸುದೇವಂ ಸಮರೇ ಮೋಹಾದಭ್ಯುದಿಯಾದ್ರಿಪುಃ ।।   
> 
ಬಾಯಿಕಳೆದ ಮೃತ್ಯುವಿನ ದಾಡೆಗಳ ಎದಿರು ತಿರುಗಾಡುತ್ತಿರುವವನಂತೆ ಅವನು ಮೋಹವಶನಾಗಿ ಸಮರದಲ್ಲಿ ರಿಪು ವಾಸುದೇವನನ್ನು ಎದುರಿಸುತ್ತಾನೆ.

>19175007a ಇದಮೇವಂವಿಧಂ ಕೃತ್ವಾ ವಿಪ್ರಿಯಂ ಯದುಪುಂಗವೇ ।   
19175007c ಕಥಂ ಜೀವನ್ವಿಮುಚ್ಯೇತ ಸಾಕ್ಷಾದಪಿ ಶಚೀಪತಿಃ ।।   
> 
ಯದುಪುಂಗವನಿಗೆ ಈ ರೀತಿ ವಿಪ್ರಿಯವಾದುದನ್ನು ಮಾಡಿದವನು ಸಾಕ್ಷಾತ್ ಶಚೀಪತಿಯೇ ಅಗಿದ್ದರೂ ಅವನು ಹೇಗೆ ಜೀವವನ್ನು ತೊರೆದಾನು?

>19175008a ಹೃತನಾಥಾಃ ಸ್ಮ ಶೋಚ್ಯಾಃ ಸ್ಮ ವಯಂ ನಾಥಂ ವಿನಾ ಕೃತಾಃ ।   
19175008c ವಿಪ್ರಯೋಗೇಣ ನಾಥಸ್ಯ ಕೃತಾಂತವಶಗಾಃ ಕೃತಾಃ ।।   
> 
ನಮ್ಮ ನಾಥನ ಅಪಹರಣದಿಂದಾಗಿ ನಾವು ಅನಾಥರೂ ಶೋಚನೀಯರೂ ಆಗಿಬಿಟ್ಟಿದ್ದೇವೆ. ನಾಥನ ವಿಯೋಗದಿಂದ ನಾವು ಕೃತಾಂತನ ವಶರಾಗಿಬಿಟ್ಟಿದ್ದೇವೆ.”

>19175009a ಇತ್ಯೇವಂ ತಾ ವದಂತ್ಯಶ್ಚ ರುದಂತ್ಯಶ್ಚ ಪುನಃ ಪುನಃ ।   
19175009c ನೇತ್ರಜಂ ವಾರಿ ಮುಮುಚುರಶಿವಂ ಪರಮಾಂಗನಾಃ ।।   
> 
ಆ ಸುಂದರಾಂಗಿಯರು ಹೀಗೆ ಪುನಃ ಪುನಃ ಹೇಳಿಕೊಳ್ಳುತ್ತಾ ಮತ್ತು ರೋದಿಸುತ್ತಾ ಕಣ್ಣುಗಳಿಂದ ಅಮಂಗಲಕರ ಕಣ್ಣೀರನ್ನು ಸುರಿಸಿದರು.

>19175010a ತಾಸಾಂ ಬಾಷ್ಪಾಂಬುಪೂರ್ಣಾನಿ ನಯನಾನಿ  ಚಕಾಶಿರೇ ।   
19175010c ಸಲಿಲೇನಾಪ್ಲುತಾನೀವ ಪಂಕಜಾನಿ ಜಲಾಗಮೇ ।।    
> 
ಕಣ್ಣೀರಿನಿಂದ ತುಂಬಿಹೋಗಿದ್ದ ಅವರ ಕಣ್ಣುಗಳು ಮಳೆಗಾಲದಲ್ಲಿ ನೀರಿನಿಂದ ತೋಯ್ದುಹೋದ ಕಮಲಗಳಂತೆ ಪ್ರಕಾಶಿಸುತ್ತಿದ್ದವು.

>19175011a ತಾಸಾಮರಾಲಪಕ್ಷ್ಮಾಣಿ ರಾಜಯಂತಿ ಶುಭಾನಿ ಚ ।   
19175011c ರುಧಿರೇಣಾಪ್ಲುತಾನೀವ ನಯನಾನಿ ಚಕಾಶಿರೇ ।।   
> 
ಅವರ ಸುಂದರ ಹುಬ್ಬುಗಳ ಕೆಂಪು ಕಣ್ಣುಗಳು ರಕ್ತದಲ್ಲಿ ಮುಳುಗಿಹೋಗಿವೆಯೋ ಎಂಬಂತೆ ತೋರುತ್ತಿದ್ದವು.

>19175012a ತಾಸಾಂ ಹರ್ಮ್ಯತಲಸ್ಥಾಣಾಂ ಪೂರ್ಣ ಆಸೀನ್ಮಹಾಸ್ವನಃ ।     
19175012c ಕುರರೀಣಾಮಿವಾಕಾಶೇ ರುದತೀನಾಂ ಸಹಸ್ರಶಃ ।।   
> 
ಅಟ್ಟದ ಮೇಲೆ ಕುಳಿತು ರೋದಿಸುತ್ತಿದ್ದ ಆ ಸುಂದರಿಯರ ರೋದನವು ಎಲ್ಲಕಡೆ ಹರಡಿ ಆಕಾಶದಲ್ಲಿ ಸಹಸ್ರಾರು ಕುರರೀ ಪಕ್ಷಿಗಳು ಕೂಗುತ್ತಿವೆಯೋ ಎಂಬಂತೆ ಕೇಳಿಬರುತ್ತಿತ್ತು.
> 
>19175013a ತೇ ಶ್ರುತ್ವಾ ನಿನದಂ ಘೋರಮಪೂರ್ವಂ ಭಯಮಾಗತಮ್ ।   
19175013c ಉತ್ಪೇತುಃ ಸಹಸಾ ಸ್ವೇಭ್ಯೋ ಗೃಹೇಭ್ಯಃ ಪುರುಷರ್ಷಭಾಃ ।।    
> 
ಮೊದಲೆಂದೂ ಕೇಳಿರದ, ಭಯವನ್ನುಂಟುಮಾಡುವ ಆ ಘೋರ ರೋದನವನ್ನು ಕೇಳಿ ತಮ್ಮ ತಮ್ಮ ಮನೆಗಳಲ್ಲಿದ್ದ ಪುರುಷರ್ಷಭರು ಒಮ್ಮೆಲೇ ಎದ್ದು ಕುಳಿತರು.

>19175014a ಕಸ್ಮಾದೇಷೋಽನಿರುದ್ಧಸ್ಯ ಶ್ರೂಯತೇ ಸುಮಹಾಸ್ವನಃ ।   
19175014c ಗೃಹೇ ಕೃಷ್ಣಾಭಿಗುಪ್ತಾನಾಂ ಕುತೋ ನೋ ಭಯಮಾಗತಮ್।।   
> 
“ಅನಿರುದ್ಧನ ಭವನದಿಂದ ಇದೇನು ಮಹಾಸ್ವನವು ಕೇಳಿಬರುತ್ತಿದೆ? ಕೃಷ್ಣನು ರಕ್ಷಿಸುತ್ತಿರುವ ನಮ್ಮ ಮನೆಗಳಲ್ಲಿ ಈ ಭಯವು ಎಲ್ಲಿಂದ ಬಂದಿತು?”

>19175015a ಇತ್ಯೇವಮೂಚುಸ್ತೇಽನ್ಯೋನ್ಯಂ ಸ್ನೇಹವಿಕ್ಲವಗದ್ಗದಾಃ ।   
19175015c ಅಧರ್ಷಿತಾ ಯಥಾ ಸಿಂಹಾ ಗುಹಾಭ್ಯ ಇವ ನಿಃಸೃತಾಃ ।।   
> 
ಹೀಗೆ ಅವರು ಅನ್ಯೋನ್ಯರಲ್ಲಿ ಸ್ನೇಹಭಾವದಿಂದ ಗದ್ಗದ ಧ್ವನಿಗಳಲ್ಲಿ ಮಾತನಾಡತೊಡಗಿದರು. ಯಾರಿಂದಲೂ ಭಯವಿಲ್ಲದಿದ್ದ ಸಿಂಹವು ಗುಹೆಯಿಂದ ಹೇಗೋ ಹಾಗೆ ಅವರು ತಮ್ಮ ತಮ್ಮ ಮನೆಗಳಿಂದ ಹೊರಬಂದರು. 

>19175016a ಸನ್ನಾಹಭೇರೀ ಕೃಷ್ಣಸ್ಯ ಆಹತಾ ಮಹತೀ ತದಾ ।   
19175016c ಯಸ್ಯಾಃ ಶಬ್ದೇನ ತೇ ಸರ್ವೇ ಸಮಾಗಮ್ಯ ಚ ಧಿಷ್ಠಿತಾಃ ।।   
> 
ಕೃಷ್ಣನ ಮಹಾ ನಗಾರಿಯಿಂದ ಸನ್ನಾಹಭೇರಿಯು ಕೇಳಿಬಂದಿತು. ಆ ಶಬ್ದವನ್ನು ಕೇಳಿ ಎಲ್ಲರೂ ಒಟ್ಟಾಗಿ ಬಂದು ನಿಂತರು.

>19175017a ಕಿಮೇತದಿತಿ ತೇಽನ್ಯೋನ್ಯಂ ಸಮಪೃಚ್ಛಂತ ಯಾದವಾಃ ।   
19175017c ಅನ್ಯೋನ್ಯಸ್ಯ ಹಿ ತೇ ಸರ್ವೇ ಯಥಾವೃತ್ತಮವೇದಯನ್ ।।   
> 
ಏನಾಯಿತು ಎಂದು ಯಾದವರು ಅನ್ಯೋನ್ಯರಲ್ಲಿ ಕೇಳಿದರು. ತಿಳಿದವರು ಎಲ್ಲರೂ ಪರಸ್ಪರರಿಗೆ ನಡೆದುದನ್ನು ತಿಳಿಸಿದರು.

>19175018a ತತಸ್ತೇ ಬಾಷ್ಪಪೂರ್ಣಾಕ್ಷಾಃ ಕ್ರೋಧಸಂರಕ್ತಲೋಚನಾಃ ।   
19175018c ನಿಃಶ್ವಸಂತೋ ವ್ಯತಿಷ್ಠಂತ ಯಾದವಾ ಯುದ್ಧದುರ್ಮದಾಃ ।।   
> 
ಆಗ ಯುದ್ಧದುರ್ಮದ ಯಾದವರು ಕಣ್ಣೀರುತುಂಬಿಸಿಕೊಂಡು, ಕ್ರೋಧದಿಂದ ಕಣ್ಣುಕೆಂಪುಮಾಡಿಕೊಂಡು ದೀರ್ಘ ನಿಟ್ಟುಸಿರು ಬಿಡುತ್ತಾ ನಿಂತುಕೊಂಡರು.

>19175019a ತೂಷ್ಣೀಂಭೂತೇಷು ಸರ್ವೇಷು ವಿಪೃಥುರ್ವಾಕ್ಯಮಬ್ರವೀತ್ ।   
19175019c ಕೃಷ್ಣಂ ಪ್ರಹರತಾಂ ಶ್ರೇಷ್ಠಂ ನಿಃಶ್ವಸಂತಂ ಮುಹುರ್ಮುಹುಃ ।।   
> 
ಎಲ್ಲರೂ ಸುಮ್ಮನಾಗಲು ವಿಪೃಥನು ಪುನಃ ಪುನಃ ನಿಟ್ಟುಸಿರು ಬಿಡುತ್ತಾ ಪ್ರಹಾರಮಾಡುವವರಲ್ಲಿ ಶ್ರೇಷ್ಠ ಕೃಷ್ಣನಿಗೆ ಹೇಳಿದನು:

>19175020a ಕಿಮಿದಂ ಚಿಂತಯಾವಿಷ್ಟಃ ಪುರುಷೇಂದ್ರ ಭವಾನಿಹ ।   
19175020c ತವ ಬಾಹುಬಲಪ್ರಾಣಾಃ ಸ್ವಾಸ್ಥಿತಾಃ ಸರ್ವಯಾದವಾಃ ।।   
> 
“ಪುರುಷೇಂದ್ರ! ನೀನು ಏಕೆ ಹೀಗೆ ಚಿಂತಾವಿಷ್ಟನಾಗಿರುವೆ? ಸರ್ವಯಾದವರೂ ನಿನ್ನ ಬಾಹುಬಲದ ಭರವಸೆಯಿಂದಲೇ ಇಲ್ಲಿ ಸ್ವಸ್ಥರಾಗಿ ವಾಸಿಸುತ್ತಿದ್ದಾರೆ.

>19175021a ಭವಂತಮಾಶ್ರಿತಾಃ ಕೃಷ್ಣ ಸಂವಿಭಕ್ತಾಶ್ಚ ಸರ್ವಶಃ ।   
19175021c ತಥೈವ ಬಲವಾಂಶಕ್ರಸ್ತ್ವಯ್ಯಾವೇಶ್ಯ ಜಯಾಜಯೌ ।।   
19175022a  ಸುಖಂ ಸ್ವಪಿತಿ ನಿಃಶಂಕಃ ಕಥಂ ತ್ವಂ ಚಿಂತಯಾನ್ವಿತಃ ।   
19175022c ಶೋಕಸಾಗರಮಕ್ಷೋಭ್ಯಂ ಸರ್ವೇ ತೇ ಜ್ಞಾತಯೋ ಗತಾಃ ।।   
> 
ಕೃಷ್ಣ! ನಿನ್ನನ್ನು ಆಶ್ರಯಿಸಿರುವ ನಮಗೆಲ್ಲರಿಗೆ ಪ್ರತ್ಯೇಕ ಪ್ರತ್ಯೇಕವಾಗಿ ಸುಖ-ಸುವಿಧಗಳನ್ನು ಕಲ್ಪಿಸಿಕೊಟ್ಟಿದ್ದೀಯೆ. ಹಾಗೆಯೇ ಬಲವಾನ್ ಶಕ್ರನೂ ಕೂಡ ಜಯಾಜಯಗಳನ್ನು ನಿನ್ನ ಮೇಲಿರಿಸಿ ನಿಃಶಂಕನಾಗಿ ಸುಖವಾಗಿ ನಿದ್ರಿಸುತ್ತಾನೆ. ಹೀಗಿರುವಾಗ ನೀನು ಹೇಗೆ ಚಿಂತಾನ್ವಿತನಾಗಿರುವೆ? ನಿನ್ನ ಈ ಪರಿಸ್ಥಿತಿಯನ್ನು ತಿಳಿದು ನಾವೆಲ್ಲರೂ ಶೋಕಸಾಗರದಲ್ಲಿ ಮುಳುಗಿ ಹೋಗಿದ್ದೇವೆ.

>19175023a ತಾನ್ಮಜ್ಜಮಾನಾನೇಕಸ್ತ್ವಂ ಸಮುದ್ಧರ ಮಹಾಭುಜ ।   
19175023c ಕಿಮೇವಂ ಚಿಂತಯಾವಿಷ್ಟೋ ನ ಕಿಂಚಿದಪಿ ಭಾಶಸೇ ।।   
19175024a ಚಿಂತಾಂ ಕರ್ತುಂ ವೃಥಾ ದೇವ ನ ತ್ವಮರ್ಹಸಿ ಮಾಧವಾ ।    
> 
ಮಹಾಭುಜ! ನೀನೊಬ್ಬನೇ ಮುಳುಗಿಹೋಗುತ್ತಿರುವ ನಮ್ಮನ್ನು ಉದ್ಧರಿಸು. ಈ ರೀತಿ ಚಿಂತಾವಿಷ್ಟನಾಗಿ ನೀನೇಕೆ ಏನೂ ಮಾತನಾಡುತ್ತಿಲ್ಲ? ದೇವ! ಮಾಧವ! ವೃಥಾ ಚಿಂತಿಸುವುದು ನಿನಗೆ ತಕ್ಕುದಲ್ಲ.” 

>19175024c ಇತ್ಯೇವಮುಕ್ತಃ ಕೃಷ್ಣಸ್ತು ನಿಃಶ್ವಸ್ಯ ಸುಚಿರಂ ಬಹು ।।   
19175025a ಪ್ರಾಹ ವಾಕ್ಯಂ ಸ ವಾಕ್ಯಜ್ಞೋ ಬೃಹಸ್ಪತಿರಿವ ಸ್ವಯಮ್ ।     
> 
ಅವನು ಹೀಗೆ ಹೇಳಲು ವಾಕ್ಯಜ್ಞ ಕೃಷ್ಣನು ದೀರ್ಘಕಾಲ ನಿಟ್ಟುಸಿರು ಬಿಡುತ್ತಾ ಸ್ವಯಂ ಬೃಹಸ್ಪತಿಯಂತೆ ಈ ಮಾತನ್ನಾಡಿದನು.  

>19175025  ಶ್ರೀಕೃಷ್ಣ ಉವಾಚ ।   
19175025c ವಿಪೃಥೋ ಚಿಂತಯಾವಿಷ್ಟೋ ಹ್ಯೇತತ್ಕಾರ್ಯಮಚಿಂತಯಮ್ ।।   
19175036a ವಿಚಿಂತಯಂಸ್ತ್ವಹಂ ಚಾಸ್ಯ ಕಾರ್ಯಸ್ಯ ನ ಲಭೇ ಗತಿಮ್ ।   
19175036c ತಥಾಹಂ ಭವತಾಪ್ಯುಕ್ತೋ ನೋತ್ತರಂ ವಿದಧೇ ಕ್ವಚಿತ್ ।।   
> 
ಶ್ರೀಕೃಷ್ಣನು ಹೇಳಿದನು: “ವಿಪೃಥೋ! ಚಿಂತಾವಿಷ್ಟನಾಗಿ ನಾನು ಈ ಕಾರ್ಯದ ಕುರಿತೇ ಯೋಚಿಸುತ್ತಿದ್ದೆ. ಆದರೆ ಯೋಚಿಸಿದರೂ ನನಗೆ ಈ ಕಾರ್ಯದ ಆಧಾರವು ದೊರೆಯುತ್ತಿಲ್ಲ. ಆದುದರಿಂದ ನೀನು ಕೇಳಿದರೂ ನಿನಗೆ ಯಾವ ಉತ್ತರವನ್ನೂ ಕೊಡಲಾರದಾಗಿದ್ದೇನೆ.

>19175027a ದಾಶಾರ್ಹಗಣಮಧ್ಯೇಽಹಂ ವದಾಮ್ಯರ್ಥವತೀಂ ಗಿರಮ್ ।   
19175027c ಶೃಣುಧ್ವಂ ಯಾದವಾಃ ಸರ್ವೇ ಯಥಾ ಚಿಂತಾನ್ವಿತೋ ಹ್ಯಹಮ್ ।।   
> 
ದಾಶಾರ್ಹಗಣದ ಮಧ್ಯೆ ನಾನು ಹೇಳುವ ಅರ್ಥವತ್ತಾದ ಮಾತನ್ನು ಕೇಳಿ. ಸರ್ವಯಾದವರೇ! ನಾನು ಯಾವ ಚಿಂತೆಯಲ್ಲಿದ್ದೇನೆ ಎನ್ನುವುದನ್ನು ಕೇಳಿ.

>19175028a ಅನಿರುದ್ಧೇ ಹೃತೇ ವೀರೇ ಪೃಥಿವ್ಯಾಂ ಸರ್ವಪಾರ್ಥಿವಾಃ ।   
19175028c ಅಶಕ್ತಾ ಇತಿ ಮಂಸ್ಯಂತೇ ಸರ್ವಾನಸ್ಮಾನ್ಸ್ವಬಾಂಧವಾನ್ ।।   
> 
ವೀರ ಅನಿರುದ್ಧನ ಅಪಹರಣದಿಂದಾಗಿ ಪೃಥ್ವಿಯ ಸರ್ವಪಾರ್ಥಿವರೂ, ನಮ್ಮ ಸರ್ವ ಬಾಂಧವರೂ ನಮ್ಮನ್ನು ಅಶಕ್ತರು ಎಂದು ತಿಳಿಯುತ್ತಾರೆ.

>19175029a ಆಹುಕಶ್ಚೈವ ನೋ ರಾಜಾ ಹೃತಃ ಶಾಲ್ವೇನ ವೈ ಪುರಾ ।   
19175029c ಪ್ರತ್ಯಾನೀತಃ ಸ ಚಾಸ್ಮಾಭಿರ್ಯುದ್ಧಂ ಕೃತ್ವಾ ಸುದಾರುಣಮ್।।   
> 
ಹಿಂದೆ ಶಾಲ್ವನು ನಮ್ಮ ರಾಜಾ ಆಹುಕ ಉಗ್ರಸೇನನನ್ನು ಅಪಹರಿಸಿದ್ದನು. ಆಗ ನಾವು ದಾರುಣ ಯುದ್ಧ ಮಾಡಿ ಅವನನ್ನು ಮರಳಿ ತಂದಿದ್ದೆವು.

>19175030a ಪ್ರದ್ಯುಮ್ನಶ್ಚಾಪಿ ನೋ ಬಾಲಃ ಶಂಬರೇಣ ಹೃತೋ ಹ್ಯಭೂತ್ ।   
19175030c ಸ ತಂ ನಿಹತ್ಯ ಸಮರೇ ಪ್ರಾಪ್ತೋ ರುಕ್ಮಿಣಿನಂದನಃ ।।   
> 
ನಮ್ಮ ಬಾಲಕ ಪ್ರದ್ಯುಮ್ನನನ್ನೂ ಶಂಬರನು ಅಪಹರಿಸಿದ್ದನು. ಆದರೆ ರುಕ್ಮಿಣಿನಂದನ ಪ್ರದ್ಯುಮ್ನನು ಸಮರದಲ್ಲಿ ಅವನನ್ನು ಸಂಹರಿಸಿ ಹಿಂದಿರುಗಿದ್ದನು.

>19175031a ಇದಂ ತು ಸುಮಹತ್ಕಷ್ಟಂ ಪ್ರಾದ್ಯುಮ್ನಿಃ ಕ್ವ ಪ್ರವಾಸಿತಃ ।   
19175031c ನೈವಂವಿಧಮಹಂ ದೋಷಂ ನ ಸ್ಮರೇ ಮನುಜರ್ಷಭಾಃ ।।   
> 
ಆದರೆ ಇದು ಮಹಾ ಕಷ್ಟಕರವಾದುದು. ಪ್ರದ್ಯುಮ್ನನ ಮಗ ಅನಿರುದ್ಧನನ್ನು ಎಲ್ಲಿಗೆ ಕೊಂಡೊಯ್ಯಲಾಗಿದೆ ಎನ್ನುವುದು ನಮಗೆ ತಿಳಿದಿಲ್ಲ. ಮನುಜರ್ಷಭರೇ! ಇಂತಹ ದೋಷವು ಹಿಂದಾದುದು ನನಗೆ ನೆನಪಿಲ್ಲ.

>19175032a ಭಸ್ಮನಾ ಗುಂಠಿತಃ ಪಾದೋ ಯೇನ ಮೇ ಮೂರ್ಧ್ನಿ ಪಾತಿತಃ।   
19175032c ತಸ್ಯಾಹಂ ಸಾನುಬಂಧಸ್ಯ ಹರಿಷ್ಯೇ ಜೀವಿತಂ ರಣೇ ।।   
> 
ನನ್ನ ಮಸ್ತಕದ ಮೇಲೆ ಈ ಭಸ್ಮದಲ್ಲಿ ಅದ್ದಿದ ಪಾದವನ್ನು ಇಟ್ಟವನನ್ನು ಅವನ ಅನುಯಾಯಿಗಳೊಂದಿಗೆ ರಣದಲ್ಲಿ ಸಂಹರಿಸುತ್ತೇನೆ.”

>19175033a ಇತ್ಯೇವಮುಕ್ತೇ ಕೃಷ್ಣೇನ ಸಾತ್ಯಕಿರ್ವಾಕ್ಯಮಬ್ರವೀತ್ ।   
19175033c ಚಾರಾಃ ಕೃಷ್ಣ ಪ್ರಣೀಯಂತಾಮನಿರುದ್ಧಸ್ಯ ಮಾರ್ಗಣೇ ।   
19175033e ಸಪರ್ವತವನೋದ್ದೇಶಾಂ ಮಾರ್ಗಂತು ವಸುಧಾಮಿಮಾಮ್ ।।   
> 
ಕೃಷ್ಣನು ಹೀಗೆ ಹೇಳಲು, ಸಾತ್ಯಕಿಯು ಹೇಳಿದನು: “ಕೃಷ್ಣ! ಅನಿರುದ್ಧನನ್ನು ಹುಡುಕಲು ಚಾರರನ್ನು ಕಳುಹಿಸಬೇಕು. ಈ ವಸುಧೆಯ ಪರ್ವತ ವನಗಳಲ್ಲೆಲ್ಲಾ ಅವನನ್ನು ಹುಡುಕಲಿ!”

>19175034a ಆಹುಕಂ ಪ್ರಾಹ ಕೃಷ್ಣಸ್ತು ಸ್ಮಿತಂ ಕೃತ್ವಾ ವಚಸ್ತದಾ ।   
19175034c ಆಭ್ಯಂತರಾಶ್ಚ ಬಾಹ್ಯಾಶ್ಚ ವ್ಯಾದಿಶ್ಯಂತಾಂ ಚರಾ ನೃಪ ।।    
> 
ಆಗ ಕೃಷ್ಣನು ನಸುನಗುತ್ತಾ ಆಹುಕ ಉಗ್ರಸೇನನಿಗೆ “ನೃಪ! ಪ್ರಕಟ ಮತ್ತು ಗುಪ್ತ ಚರರನ್ನು ಈ ಕಾರ್ಯಕ್ಕೆ ನಿಯುಕ್ತ ಗೊಳಿಸು” ಎಂದನು.”

>19175035  ವೈಶಂಪಾಯನ ಉವಾಚ ।   
19175035a ಕೇಶವಸ್ಯ ವಚಃ ಶ್ರುತ್ವಾ ಆಹುಕಸ್ತ್ವರಿತೋಽಭವತ್ ।   
19175035c ಅನ್ವೇಷಣೇಽನಿರುದ್ಧಸ್ಯ ಸ ಚಾರಾಂದಿಷ್ಟವಾಂಸ್ತದಾ ।।   
> 
ವೈಶಂಪಾಯನನು ಹೇಳಿದನು: “ಕೇಶವನ ಮಾತನ್ನು ಕೇಳಿ ಆಹುಕನು ತ್ವರೆಮಾಡಿ ಅನಿರುದ್ಧನ ಅನ್ವೇಷಣೆಗೆ ಚಾರರನ್ನು ಆಜ್ಞಾಪಿಸಿದನು. 

>19175036a ತತಶ್ಚಾರಾಸ್ತು ವ್ಯಾದಿಷ್ಟಾಃ ಪಾರ್ಥಿವೇನ ಯಶಸ್ವಿನಾ ।   
19175036c ಹಯಾ ರಥಾಶ್ಚ ವ್ಯಾದಿಷ್ಟಾಃ ಪಾರ್ಥಿವೇನ ಮಹಾತ್ಮನಾ ।   
19175036e ಅಭ್ಯಂತರಂ ಚ ಮಾರ್ಗಧ್ವಂ ಬಾಹ್ಯತಶ್ಚ ಸಮಂತತಃ ।।   
> 
ಯಶಸ್ವೀ ಮಹಾತ್ಮಾ ಪಾರ್ಥಿವನು ಚಾರರನ್ನು ನಿಯುಕ್ತಗೊಳಿಸಿ ಅವರಿಗೆ ಕುದುರೆ-ರಥಗಳನ್ನು ನಿಯೋಜಿಸಿ “ಒಳಗೆ ಮತ್ತು ಹೊರಗೆ ಎಲ್ಲಕಡೆ ಅನಿರುದ್ಧನನ್ನು ಹುಡುಕಿ!” ಎಂದು ಆಜ್ಞಾಪಿಸಿದನು.

>19175037a ವೇಣುಮಂತಂ ಲತಾವಿಷ್ಟಂ ತಥಾ ರೈವತಕಂ ಗಿರಿಮ್ ।   
19175037c ಋಕ್ಷವಂತಂ ಗಿರಿಂ ಚೈವ ಮಾರ್ಗಧ್ವಂ ತ್ವರಿತಾ ಹಯೈಃ ।।   
> 
“ಕುದುರೆಗಳನ್ನೇರಿ ತ್ವರೆಮಾಡಿ ವೇಣುಮಾನ್, ಲತಾವಿಷ್ಟ, ರೈವತಕ ಗಿರಿ ಮತ್ತು ಋಕ್ಷವಂತ ಗಿರಿಗಳಲ್ಲಿ ಅವನನ್ನು ಹುಡುಕಿ.

>19175038a ಏಕೈಕಂ ತತ್ರ ಚೋದ್ಯಾನಂ ಮಾರ್ಗಧ್ವಂ ಕಾನನಾನಿ ಚ ।   
19175038c ಯಾತವ್ಯಂ ಚಾಪಿ ನಿಃಶಂಕಮುದ್ಯಾನಾನಿ ಸಮಂತತಃ ।।   
19175039a ಹಯಾನಾಂ ಚ ಸಹಸ್ರಾಣಿ ರಥಾನಾಂ ಚಾಪ್ಯನೇಕಶಃ ।   
19175039c ಆರುಹ್ಯ ತ್ವರಿತಾಃ ಸರ್ವೇ ಮಾರ್ಗಧ್ವಂ ಯದುನಂದನಮ್ ।।   
> 
ಅಲ್ಲಿಯ ಒಂದೊಂದು ಉದ್ಯಾನಗಳನ್ನೂ ಕಾನನಗಳನ್ನೂ ಹುಡುಕಿ. ಉದ್ಯಾನಗಳಲ್ಲಿ ನಿಃಶಂಕವಾಗಿ ಎಲ್ಲಕಡೆ ತಿರುಗಾಡಿ. ಸಹಸ್ರಾರು ಕುದುರೆಗಳು ಮತ್ತು ಅನೇಕ ರಥಗಳನ್ನು ಏರಿ ತ್ವರೆಮಾಡಿ ಎಲ್ಲರೂ ಯದುನಂದನ ಅನಿರುದ್ಧನನ್ನು ಹುಡುಕಿ.”

>19175040a ಸೇನಾಪತಿರನಾಧೃಷ್ಟೀರಿದಂ ವಚನಮಬ್ರವೀತ್ ।   
19175040c ಕೃಷ್ಣಮಕ್ಲಿಷ್ಟಕರ್ಮಾಣಮಚ್ಯುತಂ ಭೀತಭೀತವತ್ ।।    
> 
ಅನಂತರ ಸೇನಾಪತಿ ಅನಾಧೃಷ್ಟಿಯು ಅಕ್ಲಿಷ್ಟಕರ್ಮಿ ಅಚ್ಯುತ ಕೃಷ್ಣನಿಗೆ ಹೆದರುತ್ತಾ ಈ ಮಾತನ್ನಾಡಿದನು. 

>19175041a ಶೃಣು ಕೃಷ್ಣ ವಚೋ ಮಹ್ಯಂ ರೋಚತೇ ಯದಿ ತೇ ಪ್ರಭೋ ।   
19175041c ಚಿರಾತ್ಪ್ರಭೃತಿ ಮೇ ವಕ್ತುಂ ಭವಂತಂ ಜಾಯತೇ ಮತಿಃ ।।   
> 
“ಪ್ರಭೋ! ಕೃಷ್ಣ! ನಿನಗೆ ಇಷ್ಟವಾದರೆ ನನ್ನ ಮಾತನ್ನು ಕೇಳು. ಇದನ್ನು ನಿನಗೆ ಹೇಳಬೇಕೆಂದು ಸ್ವಲ್ಪ ತಡವಾಗಿ ನನ್ನ ಮನಸ್ಸಿಗೆ ಅನಿಸಿತು. 

>19175042a ಅಸಿಲೋಮಾ ಪುಲೋಮಾ ಚ ನಿಸುಂದನರಕೌ ಹತೌ ।   
19175042c ಸೌಭಃ ಶಾಲ್ವಶ್ಚ ನಿಹತೌ ಮೈಂದೋ ದ್ವಿವಿದ ಏವ ಚ ।।    
> 
ನಿನ್ನಿಂದ ಅಸಿಲೋಮಾ, ಪುಲೋಮಾ, ನಿಸುಂದ ಮತ್ತು ನರಕರು ಹತರಾದರು. ಹಾಗೆಯೇ ಸೌಭ ಮತ್ತು ಶಾಲ್ವರು, ಮೈಂದ ಮತ್ತು ದ್ವಿವಿದರು ಕೂಡ ನಿನ್ನಿಂತ ಹತರಾದರು.

>19175043a ಹಯಗ್ರೀವಶ್ಚ ಸುಮಹಾನ್ಸಾನುಬಂಧಸ್ತ್ವಯಾ ಹತಃ ।   
19175043c ತಾದೃಶೇ ವಿಗ್ರಹೇ ವೃತ್ತೇ ದೇವಹೇತೋಃ ಸುದಾರುಣೇ ।।   
19175044a ಸರ್ವಾಣ್ಯೇತಾನಿ ಕರ್ಮಾಣಿ ನಿಃಶೇಷಾಣಿ ರಣೇ ರಣೇ ।   
19175044c ಕೃತವಾನಸಿ ಗೋವಿಂದ ಪಾರ್ಷ್ಣಿಗ್ರಾಹಶ್ಚ ನಾಸ್ತಿ ತೇ ।।   
> 
ಮಹಾಸುರ ಹಯಗ್ರೀವನೂ ಅವನ ಅನುಯಾಯಿಗಳೊಂದಿಗೆ ನಿನ್ನಿಂದ ಹತನಾದನು. ದೇವತೆಗಳಿಗಾಗಿ ನೀನು ಎಂಥೆಂಥಹ ಸುದಾರುಣ ಯುದ್ಧಗಳನ್ನು ಮಾಡಿದ್ದೀಯೆ! ಗೋವಿಂದ! ಪ್ರತಿಯೊಂದು ರಣದಲ್ಲಿಯೂ ನೀನು ಈ ಎಲ್ಲವನ್ನೂ ಸಂಪೂರ್ಣವಾಗಿ ನೆರವೇರಿಸಿರುವೆ. ಆದರೆ ನಿನಗೆ ಸಹಾಯಮಾಡುವವರು ಯಾರೂ ಇಲ್ಲವಾಗಿದ್ದಾರೆ.

>19175045a ಇದಂ ಕರ್ಮ ತ್ವಯಾ ಕೃಷ್ಣ ಸಾನುಬಂಧಂ ಮಹತ್ಕೃತಮ್ ।   
19175045c ಪಾರಿಜಾತಸ್ಯ ಹರಣೇ ಯತ್ಕಿತಂ ಕರ್ಮ ದುಷ್ಕರಮ್ ।।   
> 
ಕೃಷ್ಣ! ಪಾರಿಜಾತದ ಹರಣದ ಸಮಯದಲ್ಲಿ ನೀನು ಮಾಡಿದ ದುಷ್ಕರ ಕರ್ಮವು ಮಹತ್ತರವಾದದ್ದಾಗಿತ್ತು.

>19175046a ತತ್ರ ಶಕ್ರಸ್ತ್ವಯಾ ಕೃಷ್ಣ ಐರಾವತಶಿರೋಗತಃ ।   
19175046c ನಿರ್ಜಿತೋ ಬಾಹುವೀರ್ಯೇಣ ತ್ವಯಾ ಯುದ್ಧವಿಶಾರದಃ ।।   
> 
ಕೃಷ್ಣ! ಆಗ ನಿನ್ನ ಬಾಹುವೀರ್ಯದಿಂದ ಐರಾವತಶಿರೋಗತನಾಗಿದ್ದ ಯುದ್ಧವಿಶಾರದ ಶಕ್ರನನ್ನೂ ಗೆದ್ದಿದ್ದೆ.

>19175047a ತೇನ ವೈರಂ ತ್ವಯಾ ಸಾರ್ಧಂ ಕರ್ತವ್ಯಂ ನಾತ್ರ ಸಂಶಯಃ ।   
19175047c ವೈರಾನುಬಂಧಶ್ಚ ಮಹಾಂಸ್ತೇನ ಕಾರ್ಯಸ್ತ್ವಯಾ ಸಹ ।।   
> 
ಆದುದರಿಂದ ಅವನು ನಿನ್ನೊಡನೆ ವೈರತ್ವವನ್ನು ಸಾಧಿಸುತ್ತಿದ್ದಾನೆ ಎನ್ನುವುದರಲ್ಲಿ ಸಂಶಯವಿಲ್ಲ. ಅವನು ನಿನ್ನೊಡನೆ ಮಹಾ ವೈರವನ್ನು ಕಟ್ಟಿಕೊಂಡಿರಲು ಸಾಕು.

>19175048a ತತ್ರಾನಿರುದ್ಧಹರಣಂ ಕೃತಂ ಮಘವತಾ ಸ್ವಯಮ್ ।   
19175048c ನ ಹ್ಯನ್ಯಸ್ಯ ಭವೇಚ್ಛಕ್ತಿರ್ವೈರನಿರ್ಯಾತನಂ ಪ್ರತಿ ।।   
> 
ಸ್ವಯಂ ಮಘವತ ಇಂದ್ರನೇ ಅನಿರುದ್ಧನನ್ನು ಅಪಹರಿಸಿದ್ದಾನೆ. ಬೇರೆ ಯಾರಲ್ಲಿಯೂ ಈ ರೀತಿ ನಿನ್ನೊಡನಿರುವ ವೈರವನ್ನು ಸಾಧಿಸಲು ಶಕ್ತಿಯಿಲ್ಲ.”

>19175049a ಇತ್ಯೇವಮುಕ್ತೇ ವಚನೇ ಕೃಷ್ಣೋ ನಾಗ ಇವ ಶ್ವಸನ್ ।   
19175049c ಉವಾಚ ವಚನಂ ಧೀಮಾನನಾಧೃಷ್ಟಿಂ ಮಹಾಬಲಮ್ ।।   
> 
ಹೀಗೆ ಹೇಳಲು ಧೀಮಾನ್ ಕೃಷ್ಣನು ಸರ್ಪದಂತೆ ನಿಟ್ಟುಸಿರು ಬಿಡುತ್ತಾ ಮಹಾಬಲ ಅನಾಧೃಷ್ಟಿಗೆ ಇಂತೆಂದನು:

>19175050a ಸೇನಾನೀಸ್ತಾತ ಮಾ ಮೈವಂ ನ ದೇವಾಃ ಕ್ಷುದ್ರಕರ್ಮಿಣಃ ।   
19175050c ನಾಕೃತಜ್ಞಾ ನ ಚ ಕ್ಲೀಬಾ ನಾವಲಿಪ್ತಾ ನ ಬಾಲಿಶಾಃ ।।   
> 
“ಅಯ್ಯಾ! ಸೇನಾನೀ! ಹೀಗೆ ಹೇಳಬೇಡ! ದೇವತೆಗಳು ಅಂತಹ ಕ್ಷುದ್ರಕರ್ಮಿಗಳಲ್ಲಿ. ಅವರು ಅಕೃತಜ್ಞರಲ್ಲ, ಹೇಡಿಗಳಲ್ಲ ಮತ್ತು ಅವರು ಸೊಕ್ಕಿನವರೂ ಮೂಢರೂ ಅಲ್ಲ. 

>19175051a ದೇವತಾರ್ಥಂ ಚ ಮೇ ಯತ್ನೋ ಮಹಾಂದಾನವಸಂಕ್ಷಯೇ ।   
19175051c ತೇಷಾಂ ಪ್ರಿಯಾರ್ಥಂ ಚ ರಣೇ ಹನ್ಮಿ ದೃಪ್ತಾನ್ಮಹಾಬಲಾನ್ ।।   
> 
ದೇವತೆಗಳಿಗಾಗಿಯೇ ನನ್ನ ಈ ಮಹಾ ದಾನವನಾಶದ ಯತ್ನವು ನಡೆಯುತ್ತಿರುತ್ತದೆ. ಅವರಿಗೆ ಪ್ರಿಯವನ್ನುಂಟುಮಾಡಲಿಕ್ಕಾಗಿಯೇ ನಾನು ರಣದಲ್ಲಿ ಅಭಿಮಾನೀ ಮಹಾಬಲೀ ಅಸುರರನ್ನು ವಧಿಸಿದ್ದೇನೆ.

>19175052a ತತ್ಪರಸ್ತನ್ಮನಾಶ್ಚಾಸ್ಮಿ ತದ್ಭಕ್ತಸ್ತತ್ಪ್ರಿಯೇ ರತಃ ।   
19175052c ಕಥಂ ಪಾಪಂ ಕರಿಷ್ಯಂತಿ ವಿಜ್ಞಾಯೈವಂವಿಧಂ ಹಿ ಮಾಮ್ ।।   
> 
ನಾನು ಮನಸ್ಸಿನಲ್ಲಿ ಅವರ ತತ್ಪರನಾಗಿದ್ದೇನೆ. ಅವರ ಭಕ್ತನೂ ಪ್ರಿಯರತನೂ ಆಗಿದ್ದೇನೆ. ನಾನು ಹೀಗೆಂದು ತಿಳಿದನಂತರವೂ ಅವರು ಏಕೆ ನನಗೆ ಪಾಪವನ್ನೆಸಗುತ್ತಾರೆ?

>19175053a ಅಕ್ಷುದ್ರಾಃ ಸತ್ಯವಂತಶ್ಚ ನಿತ್ಯಂ ಭಕ್ತಾನುಕಂಪಿನಃ ।   
19175053c ತೇಭ್ಯೋ ನ ವಿದ್ಯತೇ ಪಾಪಂ ಬಾಲಿಶತ್ವಾತ್ಪ್ರಭಾಷಸೇ ।।   
> 
ಅಕ್ಷುದ್ರರೂ, ಸತ್ಯವಂತರೂ, ನಿತ್ಯ ಭಕ್ತಾನುಕಂಪಿಗಳೂ ಆದ ಅವರಲ್ಲಿ ಪಾಪವಿಲ್ಲ. ಏನೂ ತಿಳಿಯದವನಂತೆ ಮಾತನಾಡುತ್ತಿದ್ದೀಯೆ!

>19175054a ಕದಾಚಿದಿಹ ಪುಂಶ್ಚಲ್ಯಾ ಅನಿರುದ್ಧೋ ಹೃತೋ ಭವೇತ್ ।   
19175054c ದೇವೇಷು ಸಮಹೇಂದ್ರೇಷು ನೈತತ್ಕರ್ಮ ವಿಧೀಯತೇ ।।   
> 
ಯಾವಳೋ ಪುಂಶ್ಚಲ್ಯ ಸ್ತ್ರೀಯು ಅನಿರುದ್ಧನನ್ನು ಅಪಹರಿಸಿರಬಹುದು. ಮಹೇಂದ್ರನೊಂದಿಗೆ ದೇವತೆಗಳಿಂದ ಇಂಥಹ ಕಾರ್ಯವು ನಡೆದಿರಲಿಕ್ಕಿಲ್ಲ.””

>19175055  ವೈಶಂಪಾಯನ ಉವಾಚ ।   
19175055a ಏವಂ ಚಿಂತಯಮಾನಸ್ಯ ಕೃಷ್ಣಸ್ಯಾದ್ಭುತಕರ್ಮಣಃ ।   
19175055c ಕೃಷ್ಣಸ್ಯ ವಚನಂ ಶ್ರುತ್ವಾ ತತೋಽಕ್ರೂರೋಽಬ್ರವೀದ್ವಚಃ ।।   
19175056a ಮಧುರಂ ಶ್ಲಕ್ಷ್ಣಯಾ ವಾಚಾ ಅರ್ಥವಾಕ್ಯವಿಶಾರದಃ ।   
19175056c ಯಚ್ಛಕ್ರಸ್ಯ ಪ್ರಭೋ ಕಾರ್ಯಂ ತದಸ್ಮಾಕಂ ವಿನಿಶ್ಚಿತಮ್ ।।   
19175057a ಅಸ್ಮಾಕಂ ಚಾಪಿ ಯತ್ಕಾರ್ಯಂ ತದ್ಧಿ ಕಾರ್ಯಂ ಶಚೀಪತೇಃ ।    
> 
ವೈಶಂಪಾಯನನು ಹೇಳಿದನು: “ಅದ್ಭುತಕರ್ಮಿ ಕೃಷ್ಣನು ಹೀಗೆ ಯೋಚಿಸುತ್ತಿರಲು ಕೃಷ್ಣನ ಮಾತನ್ನು ಕೇಳಿ ಅರ್ಥವಾಕ್ಯವಿಶಾರದ ಅಕ್ರೂರನು ಪ್ರೀತಿಯಿಂದ ಈ ಮಧುರ ಮಾತನ್ನಾಡಿದನು: “ಪ್ರಭೋ! ಇಂದ್ರನ ಕಾರ್ಯ ಮತ್ತು ನಮ್ಮ ಕಾರ್ಯ ಎರಡೂ ಒಂದೇ ಎಂದು ನಿಶ್ಚಯವಾಗಿದೆ. ಹಾಗೆಯೇ ನಮ್ಮ ಕಾರ್ಯವು ಶಚೀಪತಿಯ ಕಾರ್ಯವೂ ಹೌದು.

>19175057c ಸಂರಕ್ಷ್ಯಾಶ್ಚ ವಯಂ ದೇವೈರಸ್ಮಾಭಿಶ್ಚಾಪಿ ದೇವತಾಃ ।   
19175057e ದೇವತಾರ್ಥಂ ವಯಂ ಚಾಪಿ ಮಾನುಷತ್ವಮುಪಾಗತಾಃ ।।   
> 
ದೇವತೆಗಳು ನಮ್ಮನ್ನು ರಕ್ಷಿಸಬೇಕು ಮತ್ತು ನಾವು ದೇವತೆಗಳನ್ನು. ದೇವತೆಗಳಿಗಾಗಿಯೇ ನಾವು ಮನುಷತ್ವವನ್ನು ಪಡೆದುಕೊಂಡಿದ್ದೇವೆ.”

>19175058a ಏವಮಕ್ರೂರವಚನೈಶ್ಚೋದಿತೋ ಮಧುಸೂದನಃ ।    
19175058c ಸ್ನಿಗ್ಧಗಂಭೀರಯಾ ವಾಚಾ ಪುನಃ ಕೃಷ್ಣೋಽಭ್ಯಭಾಷತ ।।   
> 
ಅಕ್ರೂರನ ಈ ಮಾತಿನಿಂದ ಪ್ರಚೋದಿತನಾದ ಮಧುಸೂದನ ಕೃಷ್ಣನು ಸ್ನೇಹ-ಗಂಭೀರವಾಣಿಯಲ್ಲಿ ಪುನಃ ಈ ಮಾತನ್ನಾಡಿದನು:

>19175059a ನಾಯಂ ದೇವೈರ್ನ ಗಂಧರ್ವೈರ್ನ ಯಕ್ಷೈರ್ನ ಚ ರಾಕ್ಷಸೈಃ ।   
19175059c ಪ್ರದ್ಯುಮ್ನಪುತ್ರೋಽಪಹೃತಃ ಪುಂಶ್ಚಲ್ಯಾ ನು ಮಹಾಯಶಃ ।।   
> 
“ಮಹಾಯಶಸ್ವೀ! ಪ್ರದ್ಯುಮ್ನಪುತ್ರ ಅನಿರುದ್ಧನ ಅಪಹರಣವು ದೇವತೆಗಳಿಂದಾಗಲೀ, ಗಂಧರ್ವರಿಂದಾಗಲೀ, ಯಕ್ಷರಿಂದಾಗಲೀ ಮತ್ತು ರಾಕ್ಷಸರಿಂದಾಗಲೀ ಆಗಲಿಲ್ಲ. ಇದನ್ನು ಓರ್ವ ವ್ಯಭಿಚಾರಿಣಿಯೇ ಮಾಡಿದ್ದಾಳೆ.

>19175060a ಮಾಯಾವಿದಗ್ಧಾಃ ಪುಂಶ್ಚಲ್ಯೋ ದೈತ್ಯದಾನವಯೋಷಿತಃ ।   
19175060c ತಾಭಿರ್ಹೃತೋ ನ ಸಂದೇಹೋ ನಾನ್ಯತೋ ವಿದ್ಯತೇ ಭಯಮ್ ।।   
> 
ದೈತ್ಯ-ದಾನವರ ಪುಂಶ್ಚಲ್ಯ ಸ್ತ್ರೀಯರು ಮಾಯಾನಿಪುಣರಾಗಿರುತ್ತಾರೆ. ಅವರಿಂದಲೇ ಅನಿರುದ್ಧನ ಅಪಹರಣವಾಗಿದೆ. ಅನ್ಯರಿಂದ ಈ ಭಯವುಂಟಾಗಲಿಲ್ಲ ಎನ್ನುವುದರಲ್ಲಿ ಸಂದೇಹವಿಲ್ಲ.””

>19175061  ವೈಶಂಪಾಯನ ಉವಾಚ ।   
19175061a ಇತ್ಯೇವಮುಕ್ತೇ ವಚನೇ ಕೃಷ್ಣೇನ ತು ಮಹಾತ್ಮನಾ ।   
19175061c ಅಥಾವಗಮ್ಯ ತತ್ತ್ವೇನ ಯದ್ಭೂತಂ ಯದುಮಂಡಲೇ ।।   
19175062a ಉದತಿಷ್ಠನ್ಮಹಾನಾದಸ್ತದಾ ಕೃಷ್ಣಂ ಪ್ರಶಂಸಯನ್ ।   
> 
ವೈಶಂಪಾಯನನು ಹೇಳಿದನು: “ಮಹಾತ್ಮ ಕೃಷ್ಣನು ಹೀಗೆ ಹೇಳಲು ನಡೆದುದನ್ನು ತಿಳಿದುಕೊಂಡ ಯದುಮಂಡಲದಲ್ಲಿ ಕೃಷ್ಣನನ್ನು ಪ್ರಶಂಸಿಸುವ ಮಹಾ ನಿನಾದವುಂಟಾಯಿತು. 

>19175062c ಹರ್ಷಯನ್ಸ ತು ಸರ್ವೇಷಾಂ ಸೂತಮಾಗಧಬಂದಿನಾಮ್ ।   
19175062e ಮಧುರಃ ಶ್ರೂಯತೇ ಘೋಷೋ ಯಾದವಸ್ಯ ನಿವೇಶನೇ ।।   
> 
ಯಾದವನ ಭವನದಲ್ಲಿ ಹರ್ಷವನ್ನು ಹೆಚ್ಚಿಸುವ ಸೂತ-ಮಾಗಧ-ಬಂದಿಗಳ ಮಧುರಘೋಷವು ಕೇಳಿಬಂದಿತು.

>19175063a ತೇ ಚಾರಾಃ ಸರ್ವತಃ ಸರ್ವೇ ಸಭಾದ್ವಾರಮುಪಾಗತಾಃ ।   
19175063c ಶನೈರ್ಗದ್ಗದಯಾ ವಾಚಾ ಇದಂ ವಚನಮಬ್ರುವನ್ ।।   
> 
ಅಷ್ಟರಲ್ಲಿಯೇ ಎಲ್ಲಕಡೆಗಳಿಂದ ಎಲ್ಲ ಚಾರರೂ ಸಭಾದ್ವಾರವನ್ನು ತಲುಪಿ ಮೆಲ್ಲ ಸ್ವರಗಳಲ್ಲಿ ಈ ಮಾತನ್ನಾಡಿದರು:

>19175064a ಉದ್ಯಾನಾನಿ ಗುಹಾಃ ಶೈಲಾಃ ಸಭಾ ನದ್ಯಃ ಸರಾಂಸಿ ಚ ।   
19175064c ಏಕೈಕಂ ಶತಶೋ ರಾಜನ್ಮಾರ್ಗಿತಂ ನ ಚ ದೃಶ್ಯತೇ ।।   
> 
“ರಾಜನ್! ನೂರಾರು ಉದ್ಯಾನಗಳು, ಗುಹೆಗಳು, ಶೈಲಗಳು, ಸಭೆಗಳು, ನದಿಗಳು, ಸರೋವರಗಳನ್ನು ಒಂದೊಂದಾಗಿ ಹುಡುಕಿದರೂ ಅವನು ಕಾಣಲಿಲ್ಲ.”

>19175065a ಅನ್ಯೇ ಕೃಷ್ಣಂ ಚರಾ ರಾಜನ್ನುಪಾಗಮ್ಯ ತದಾಬ್ರುವನ್ ।   
19175065c ಸರ್ವೇ ನೋ ವಿದಿತಾ ದೇಶಾಃ ಪ್ರಾದ್ಯುಮ್ನಿರ್ನ ಚ ದೃಶ್ಯತೇ ।।   
> 
ರಾಜನ್! ಅನ್ಯ ಚರರೂ ಕೃಷ್ಣನ ಬಳಿಸಾರಿ ಅವನಿಗೆ “ನಾವು ಎಲ್ಲ ದೇಶಗಳಲ್ಲಿ ಹುಡುಕಿದೆವು. ಪ್ರದ್ಯುಮ್ನನ ಮಗನು ಕಾಣಲಿಲ್ಲ” ಎಂದರು.

>19175066a ಯದನ್ಯತ್ಸಂವಿಧಾತವ್ಯಂ ವಿಧಾನಂ ಯದುನಂದನ ।   
19175066c ತದಾಜ್ಞಾಪಯ ನಃ ಕ್ಷಿಪ್ರಮನಿರುದ್ಧಸ್ಯ ಮಾರ್ಗಣೇ ।।   
> 
“ಯದುನಂದನ! ಅನಿರುದ್ಧನ ಅನ್ವೇಷಣೆಗೆ ಈಗ ಏನನ್ನು ಮಾಡಬೇಕೋ ಅದನ್ನು ಬೇಗನೇ ಆಜ್ಞಾಪಿಸು.”

>19175067a ತತಸ್ತೇ ದೀನಮನಸಃ ಸರ್ವೇ ಬಾಷ್ಪಾಕುಲೇಕ್ಷಣಾಃ ।   
19175067c ಅನ್ಯೋನ್ಯಮಭ್ಯಭಾಷಂತ ಕಿಮತಃ ಕಾರ್ಯಮುತ್ತಮಮ್ ।।   
> 
ಆಗ ಎಲ್ಲರೂ ದೀನಮನಸ್ಕರಾದರು. ಕಣ್ಣುಗಳಲ್ಲಿ ಕಣ್ಣೀರು ತುಂಬಿತು. ಈಗ ಉತ್ತಮ ಕಾರ್ಯವ್ಯಾವುದು ಎಂದು ಅನ್ಯೋನ್ಯರಲ್ಲಿ ಮಾತನಾಡಿಕೊಳ್ಳತೊಡಗಿದರು.

>19175068a ಸಂದಷ್ಟೌಷ್ಠಪುಟಾಃ ಕೇಚಿತ್ಕೇಚಿದ್ಬಾಷ್ಪಾಕುಲೇಕ್ಷಣಾಃ ।   
19175068c ಕೇಚಿದ್ಭ್ರುಕುಟಿಮಾಸ್ಥಾಯ ಚಿಂತಯಂತ್ಯರ್ಥಸಿದ್ಧಯೇ ।।   
> 
ಕೆಲವರು ಕೋಪದಿಂದ ತುಟಿಕಚ್ಚಿದರು. ಕೆಲವರ ಕಣ್ಣುಗಳಲ್ಲಿ ಕಣ್ಣೀರು ತುಂಬಿಬಂದಿತು. ಇನ್ನು ಕೆಲವರು ಹುಬ್ಬುಗಳನ್ನು ಗಂಟಿಕ್ಕಿ ಉದ್ದೇಶಸಾಧನೆಯ ಕುರಿತು ಆಲೋಚಿಸತೊಡಗಿದರು.

>19175069a ಏವಂ ಚಿಂತಯತಾಂ ತೇಷಾಂ ಬಹ್ವರ್ಥಮಭಿಭಾಷಿತಮ್ ।   
19175069c ಅನಿರುದ್ಧಃ ಕುತಶ್ಚೇತಿ ಸಂಭ್ರಮಃ ಸುಮಹಾನಭೂತ್ ।।   
> 
ಹೀಗೆ ಚಿಂತಿಸುತ್ತಿದ್ದ ಅವರು ಅನೇಕ ರೀತಿಯ ಮಾತುಗಳನ್ನಾಡಿದರು. ಅನಿರುದ್ಧನು ಎಲ್ಲಿದ್ದಾನೆ ಎಂಬ ಪ್ರಶ್ನೆಯಿಂದ ಎಲ್ಲರ ಹೃದಯದಲ್ಲಿಯೂ ಮಹಾ ಸಂಭ್ರಮವುಂಟಾಯಿತು.

>19175070a ಅನ್ಯೋನ್ಯಮಭಿವೀಕ್ಷಂತೇ ಯಾದವಾ ಜಾತಮನ್ಯವಃ ।   
19175070c ತಾಂ ನಿಶಾಂ ವಿಮನಸ್ಕಾಸ್ತೇ ಗಮಯೇಯುಃ ಕಥಂಚನ ।   
19175070e ಅನಿರುದ್ಧೋ ಹೃತಶ್ಚೇತಿ ಪುನಃ ಪುನರರಿಂದಮ ।।   
> 
ಅರಿಂದಮ! ವಿಮನಸ್ಕರೂ ಕುಪಿತರೂ ಆದ ಯಾದವರು ಅನ್ಯೋನ್ಯರನ್ನು ನೋಡುತ್ತಿದ್ದರು. ಅನಿರುದ್ಧನ ಅಪಹರಣದ ಕುರಿತು ಮತ್ತೆ ಮತ್ತೆ ಚರ್ಚಿಸುತ್ತಾ ರಾತ್ರಿಯು ಕಳೆಯಿತು.

>19175071a ಏವಂ ಚ ಬ್ರುವತಾಂ ತೇಷಾಂ ಪ್ರಭಾತಾ ರಜನೀ ತದಾ ।   
19175071c ತತಸ್ತೂರ್ಯನಿನಾದೈಶ್ಚ ಶಂಖಾನಾಂ ಚ ಮಹಾಸ್ವನೈಃ ।   
19175071e ಪ್ರಬೋಧನಂ ಮಹಾಬಾಹೋಃ ಕೃಷ್ಣಸ್ಯಾಕ್ರಿಯತಾಲಯೇ ।।   
> 
ಹೀಗೆ ಮಾತನಾಡಿಕೊಳ್ಳುತ್ತಿರುವಾಗಲೇ ಅವರ ರಾತ್ರಿಯು ಕಳೆದು ಪ್ರಭಾತವಾಯಿತು. ಆಗ ಮಹಾಬಾಹು ಕೃಷ್ಣನ ಭವನದಲ್ಲಿ ಸುಪ್ರಭಾತದ ತೂರ್ಯನಿನಾದಗಳೂ ಶಂಖಗಳ ಮಹಾಶಬ್ದಗಳೂ ಕೇಳಿಬಂದವು.

>19175072a ತತಃ ಪ್ರಭಾತೇ ವಿಮಲೇ ಪ್ರಾದುರ್ಭೂತೇ ದಿವಾಕರೇ ।   
19175072c ಪ್ರವಿವೇಶ ಸಭಾಮೇಕೋ ನಾರದಃ ಪ್ರಹಸನ್ನಿವ ।।   
> 
ಅನಂತರ ನಿರ್ಮಲ ಪ್ರಭಾತಸಮಯದಲ್ಲಿ ದಿವಾಕರನು ಉದಯಿಸಲು ನಾರದನೋರ್ವನೇ ನಗುತ್ತಾ ಸಭೆಯನ್ನು ಪ್ರವೇಶಿಸಿದನು.

>19175073a ದೃಷ್ಟ್ವಾ ತು ಯಾದವಾನ್ಸರ್ವಾನ್ಕೃಷ್ಣೇನ ಸಹ ಸಂಗತಾನ್ ।   
19175073c ತತಃ ಸ ಜಯಶಬ್ದೇನ ಮಾಧವಂ ಪ್ರತ್ಯಪೂಜಯತ್ ।।   
> 
ಕೃಷ್ಣನೊಂದಿಗೆ ಸೇರಿದ್ದ ಯಾದವರೆಲ್ಲರನ್ನೂ ನೋಡಿ ಅವನು ಜಯ ಶಬ್ದದಿಂದ ಮಾಧವನನ್ನು ಪೂಜಿಸಿದನು.

>19175074a ಉಗ್ರಸೇನಾದಯಸ್ತೇ ಚ ತಮೃಷಿಂ ಪ್ರತ್ಯಪೂಜಯನ್ ।   
19175074c ಅಥಾಭ್ಯುತ್ಥಾಯ ವಿಮನಾಃ ಕೃಷ್ಣಃ ಸಮಿತಿದುರ್ಜಯಃ ।   
19175074e ಮಧುಪರ್ಕಂ ಚ ಗಾಂ ಚೈವ ನಾರದಾಯ ದದೌ ಪ್ರಭುಃ ।।   
> 
ಉಗ್ರಸೇನಾದಿಗಳು ಆ ಋಷಿಯನ್ನು ಪೂಜಿಸಿದರು. ಅನಂತರ ರಣದುರ್ಜಯ ಪ್ರಭು ಕೃಷ್ಣನು ಉದಾಸ ಮನಸ್ಸಿನಿಂದ ಎದ್ದು ನಾರದನಿಗೆ ಮಧುಪರ್ಕ ಮತ್ತು ಗೋವುಗಳನ್ನಿತ್ತನು.

>19175075a ಸೋಪವಿಶ್ಯಾಸನೇ ಶುಭ್ರೇ ಸರ್ವಾಸ್ತರಣಸಂವೃತೇ ।   
19175075c ಸುಖಾಸೀನೋ ಯಥಾನ್ಯಾಯಮುವಾಚೇದಂ ವಚೋಽರ್ಥವತ್ ।।   
> 
ಸ್ವಾಗತ-ಸತ್ಕಾರದ ನಂತರ ನಾರದನು ಎಲ್ಲತರಹದ ವಸ್ತ್ರಗಳಿಂದ ಅಲಂಕೃತವಾದ ಶುಭ್ರ ಆಸನದಲ್ಲಿ ಸುಖಾಸೀನನಾಗಿ ಯಥಾನ್ಯಾಯವಾಗಿ ಅರ್ಥವತ್ತಾದ ಈ ಮಾತುಗಳನ್ನಾಡಿದನು.

>19175076  ನಾರದ ಉವಾಚ ।   
19175076a ಕಿಮೇವಂ ಚಿಂತಯಾವಿಷ್ಟಾ ನಿಃಸಂಗಾ ಗತಮಾನಸಾಃ ।   
19175076c ಉತ್ಸಾಹಹೀನಾಃ ಸರ್ವೇ ವೈ ಕ್ಲೀಬಾ ಇವ ಸಮಾಸತೇ ।।   
> 
ನಾರದನು ಹೇಳಿದನು: “ಇದೇನಿದು? ಎಲ್ಲರೂ ಚಿಂತಾವಿಷ್ಟರಾಗಿ ಅಸಂಗ ಮತ್ತು ಗತಮಾನಸರಾಗಿ, ಉತ್ಸಾಹಹೀನರಾಗಿ ಹೇಡಿಗಳಂತೆ ಸುಮ್ಮನೇ ಕುಳಿತಿದ್ದೀರಿ?”

>19175077a ಇತ್ಯೇವಮುಕ್ತೇ ವಚನೇ ನಾರದೇನ ಮಹಾತ್ಮನಾ ।   
19175077c ವಾಸುದೇವೋಽಬ್ರವೀದ್ವಾಕ್ಯಂ ಶ್ರೂಯತಾಂ ಭಗವನ್ನಿದಮ್ ।।   
> 
ಮಹಾತ್ಮ ನಾರದನು ಈ ಮಾತನ್ನಾಡಲು ವಾಸುದೇವನು ಹೇಳಿದನು: “ಭಗವನ್! ಇದನ್ನು ಕೇಳಬೇಕು.

>19175078a ಅನಿರುದ್ಧೋ ಹೃತೋ ಬ್ರಹ್ಮನ್ಕೇನಾಪಿ ನಿಶಿ ಸುವ್ರತ ।   
19175078c ಯಸ್ಯಾರ್ಥೇ ಸರ್ವ ಏವಾಸ್ಮ ಚಿಂತಯಾವಿಷ್ಟಚೇತಸಃ ।।   
> 
ಬ್ರಹ್ಮನ್! ಸುವ್ರತ! ರಾತ್ರಿ ಯಾರಿಂದಲೋ ಅನಿರುದ್ಧನು ಅಪಹೃತನಾಗಿದ್ದಾನೆ. ಅವನ ಕುರಿತಾಗಿಯೇ ನಾವೆಲ್ಲರೂ ಚಿಂತಾವಿಷ್ಟರಾಗಿದ್ದೇವೆ.

>19175079a ಏಷ ತೇ ಯದಿ ವೃತ್ತಾಂತಃ ಶ್ರುತೋ ದೃಷ್ಟೋಽಪಿ ವಾ ಮುನೇ ।   
19175079c ಭಗವನ್ಕಥ್ಯತಾಂ ಸಾಧು ಪ್ರಿಯಮೇತನ್ಮಮಾನಘ ।।   
> 
ಮುನೇ! ಅನಘ! ಭಗವನ್! ನೀನೇನಾದರೂ ಈ ವೃತ್ತಾಂತವನ್ನು ಕೇಳಿದ್ದಾದರೆ ಅಥವಾ ಕಂಡಿದ್ದಾದರೆ ಚೆನ್ನಾಗಿ ಹೇಳಬೇಕು. ಇದು ನನಗೆ ಪ್ರಿಯವನ್ನುಂಟುಮಾಡುತ್ತದೆ.”

>19175080a ಇತ್ಯೇವಮುಕ್ತೇ ವಚನೇ  ಕೇಶವೇನ ಮಹಾತ್ಮನಾ ।   
19175080c ಪ್ರಹಸ್ಯೈತದ್ವಚಃ ಪ್ರಾಹ ಶ್ರೂಯತಾಂ ಮಧುಸೂದನ ।।   
> 
ಮಹಾತ್ಮ ಕೇಶವನು ಹೀಗೆ ಹೇಳಲು ನಾರದನು ನಗುತ್ತಾ ಹೇಳಿದನು: “ಮಧುಸೂದನ! ಕೇಳಬೇಕು.

>19175081a ನಿವೃತ್ತಂ ಸುಮಹದ್ಯುದ್ಧಂ ದೇವಾಸುರಸಮಂ ಮಹತ್ ।     
19175081c ಅನಿರುದ್ಧಸ್ಯ ಚೈಕಸ್ಯ ಬಾಣಸ್ಯಾಪಿ ಮಹಾಮೃಧೇ ।।   
> 
ಮಹಾರಣದಲ್ಲಿ ದೇವಾಸುರ ಯುದ್ಧಕ್ಕೆ ಸಮನಾದ ಮಹಾ ಯುದ್ಧವು ಏಕಾಕೀ ಅನಿರುದ್ಧ ಮತ್ತು ಬಾಣರ ನಡುವೆ ನಡೆಯಿತು.

>19175082a ಉಷಾ ನಾಮ ಸುತಾ ತಸ್ಯ ಬಾಣಸ್ಯಾಪ್ರತಿಮೌಜಸಃ ।   
19175082c ತಸ್ಯಾರ್ಥೇ ಚಿತ್ರಲೇಖಾ ವೈ ಜಹಾರಾಶು ತಮಪ್ಸರಾಃ ।।   
> 
ಅಪ್ರತಿಮ ತೇಜಸ್ವೀ ಬಾಣನ ಸುತೆಯ ಹೆಸರು ಉಷಾ. ಅವಳಿಗೋಸ್ಕರ ಅಪ್ಸರೆ ಚಿತ್ರಲೇಖೆಯು ಅನಿರುದ್ಧನನ್ನು ಅಪಹರಿಸಿದಳು.

>19175083a ಉಭಯೋರಪಿ ತತ್ರಾಸೀನ್ಮಹಾಯುದ್ಧಂ ಸುದಾರುಣಮ್ ।   
19175083c ಪ್ರಾದ್ಯುಮ್ನಿಬಾಣಯೋಃ ಸಂಖ್ಯೇ ಬಲಿವಾಸವಯೋರಿವ ।।   
> 
ಅಲ್ಲಿ ಇಬ್ಬರ ನಡುವೆ ದಾರುಣ ಮಹಾಯುದ್ಧವು ನಡೆಯಿತು. ಅನಿರುದ್ಧ ಮತ್ತು ಬಾಣರ ಯುದ್ಧವು ಬಲಿ ಮತ್ತು ವಾಸವರ ಯುದ್ಧದಂತಿತ್ತು.

>19175084a ಅಸ್ಮಾಭಿಶ್ಚಾಪಿ ತದ್ಯುದ್ಧಂ ದೃಷ್ಟಂ ಸುಮಹದದ್ಭುತಮ್ ।   
19175084c ಅನಿರುದ್ಧೋ ಭಯಾತ್ತೇನ ಸಂಯುಗೇಷ್ವನಿವರ್ತಿನಾ ।।   
19175085a ಬಾಣೇನ ಮಾಯಾಮಾಸ್ಥಾಯ ಬದ್ಧೋ ನಾಗೈರ್ಮಹಾಬಲಃ।   
> 
ನಾನೂ ಕೂಡ ಅ ಮಹಾ ಅದ್ಭುತ ಯುದ್ಧವನ್ನು ನೋಡಿದೆ. ಯುದ್ಧದಿಂದ ಹಿಂದಿರುಗದ ಬಾಣನು ಭಯದಿಂದ ಮಾಯೆಯನ್ನು ಬಳಸಿ ಮಹಾಬಲ ಅನಿರುದ್ಧನನ್ನು ನಾಗಪಾಶದಿಂದ ಬಂಧಿಸಿದನು.

>19175085c ವ್ಯಾದಿಷ್ಟಸ್ತು ವಧಸ್ತಸ್ಯ ಬಾಣೇನ ಗರುಡಧ್ವಜ ।।   
19175086a ತಂ ನಿವಾರಿತವಾಣ್ಮಂತ್ರೀ ಕುಂಭಾಂಡೋ ನಾಮ ತಸ್ಯ ಹ ।   
> 
ಗರುಡಧ್ವಜ! ಬಾಣನು ಅನಿರುದ್ಧನ ವಧೆಗೆ ಆಜ್ಞಾಪಿಸಲು ಕುಂಭಾಂಡ ಎಂಬ ಅವನ ಮಂತ್ರಿಯು ಅವನನ್ನು ತಡೆದನು.

>19175086c ಕುಮಾರಸ್ಯಾನಿರುದ್ಧಸ್ಯ ತೇನಾಸಕ್ತೇನ ಸಂಯುಗೇ ।।   
19175087a ಬಾಣೇನ ಮಾಯಾಮಾಸ್ಥಾಯ ಸರ್ಪೈರ್ನಿಯಮನಂ ಕೃತಮ್।   
19175087c ಉತ್ತಿಷ್ಠತು ಭವಾಂಛೀಘ್ರಂ ಯಶಸೇ ವಿಜಯಾಯ ಚ ।।   
> 
ಯುದ್ಧದಲ್ಲಿ ಆಸಕ್ತನಾಗಿದ್ದ ಬಾಣಾಸುರನು ಮಾಯೆಯನ್ನು ಅವಲಂಬಿಸಿ ಸರ್ಪಮಯ ಬಾಣಗಳಿಂದ ಕುಮಾರ ಅನಿರುದ್ಧನನ್ನು ಬಂಧಿಸಿದ್ದಾನೆ. ಆದುದರಿಂದ ನೀನು ಯಶಸ್ಸು ಮತ್ತು ವಿಜಯಕ್ಕೆ ಶೀಘ್ರ ಎದ್ದುನಿಲ್ಲಬೇಕು.

>19175088a ನಾಯಂ ಸಂರಕ್ಷಿತುಂ ಕಾಲಃ ಪ್ರಾಣಾಂಸ್ತಾತ ಜಯೈಷಿಣಾಮ್।   
19175088c ಪ್ರಾಣೈಃ ಕಿಂಚಿದ್ಗತೈರ್ವೀರೋ ಧೈರ್ಯಮಾಲಂಭ್ಯ ತಿಷ್ಠತಿ ।।   
> 
ಅಯ್ಯಾ! ಜಯವನ್ನು ಬಯಸುವ ವೀರರಿಗೆ ತಮ್ಮ ಪ್ರಾಣಗಳನ್ನು ಸಂರಕ್ಷಿಸಿಕೊಳ್ಳುವ ಕಾಲವಿದಲ್ಲ. ಪ್ರಾಣವು ಸಂಕಟದಲ್ಲಿ ಸಿಲುಕಿದಾಗ ವೀರರು ಧೈರ್ಯತಾಳಿ ಶತ್ರುವನ್ನು ಎದುರಿಸುತ್ತಾರೆ.””

>19175089  ವೈಶಂಪಾಯನ ಉವಾಚ ।   
19175089a ಇತ್ಯೇವಮುಕ್ತೇ ವಚನೇ ವಾಸುದೇವಃ ಪ್ರತಾಪವಾನ್ ।   
19175089c ಪ್ರಾಯಾತ್ರಿಕಾನ್ವೈ ಸಂಭಾರಾನಾಜ್ಞಾಪಯತ ವೀರ್ಯವಾನ್ ।।   
> 
ವೈಶಂಪಾಯನನು ಹೇಳಿದನು: “ಇದನ್ನು ಕೇಳಿದ ಪ್ರತಾಪವಾನ್ ವೀರ್ಯವಾನ್ ವಾಸುದೇವನು ರಣಯಾತ್ರೆಗೆ ಉಪಯುಕ್ತ ಸಾಮಗ್ರಿಗಳನ್ನು ಸಿದ್ಧಪಡಿಸಲು ಆಜ್ಞಾಪಿಸಿದನು.

>19175090a ತತಶ್ಚಂದನಚೂರ್ಣೈಶ್ಚ ಲಾಜೈಶ್ಚೈವ ಸಮಂತತಃ ।   
19175090c ನಿರ್ಯಯೌ ಸ ಮಹಾಬಾಹುಃ ಕೀರ್ಯಮಾಣೋ ಜನಾರ್ದನಃ ।।   
> 
ಅನಂತರ ಮಹಾಬಾಹು ಜನಾರ್ದನನು ಹೊರಡಲು, ಅವನ ಎಲ್ಲಕಡೆ ಚಂದನ-ಚೂರ್ಣ ಮತ್ತು ಅರಳುಗಳನ್ನು ಚೆಲ್ಲಿದರು.

>19175091  ನಾರದ ಉವಾಚ ।   
19175091a ಸ್ಮರಣಂ ವೈನತೇಯಸ್ಯ ಕರ್ತುಮರ್ಹಸಿ ಮಾಧವ ।   
19175091c ನ ಹ್ಯನ್ಯೇನ ತದಧ್ವಾನಂ ಶಕ್ಯಂ ಗಂತುಂ ಮಹಾಭುಜ ।।   
> 
ನಾರದನು ಹೇಳಿದನು: “ಮಾಧವ! ಮಹಾಭುಜ! ವೈನತೇಯನನ್ನು ಸ್ಮರಿಸು. ಅವನಲ್ಲದೇ ಬೇರೆ ಯಾರಿಗೂ ಆ ಮಾರ್ಗದಲ್ಲಿ ಹೋಗಲಿಕ್ಕಾಗುವುದಿಲ್ಲ.

>19175092a ಆಕರ್ಣಯ ತಮಧ್ವಾನಂ ಗಂತವ್ಯಮತಿದುರ್ಜಯಮ್ ।   
19175092c ಏಕಾದಶ ಸಹಸ್ರಾಣಿ ಯೋಜನಾನಾಂ ಜನಾರ್ದನ ।।   
19175093a ತದಿತಃ ಶೋಣಿತಪುರಂ ಪ್ರಾದ್ಯುಮ್ನಿರ್ಯತ್ರ ಸಾಂಪ್ರತಮ್ ।   
> 
ಜನಾರ್ದನ! ಕೇಳು. ಅತಿ ದುರ್ಜಯವಾದ ಹನ್ನೊಂದು ಸಹಸ್ರ ಯೋಜನಗಳ ಮಾರ್ಗದಲ್ಲಿ ಹೋಗಬೇಕಾಗಿದೆ. ಅಲ್ಲಿ ಶೋಣಿತಪುರದಲ್ಲಿ ಪ್ರಾದ್ಯುಮ್ನಿಯು ಸದ್ಯ ಇದ್ದಾನೆ.

>19175093c ಮನೋಜವೋ ಮಹಾವೀರ್ಯೋ ವೈನತೇಯಃ ಪ್ರತಾಪವಾನ್ ।।   
19175094a ಸಮಾಹ್ವಯಸ್ವ ಗೋವಿಂದ ಸ ಹಿ ತ್ವಾಂ ತತ್ರ ನೇಷ್ಯತಿ ।   
19175094c ಏಕೇನ ಸುಮುಹೂರ್ತೇನ ಬಾಣಂ ಸಂದರ್ಷಯಿಷ್ಯತಿ ।।    
> 
ಮಹಾವೇಗಶಾಲೀ ಮಹಾವೀರ್ಯಶಾಲೀ ಪ್ರತಾಪವಾನ್ ವೈನತೇಯನನ್ನು ಆಹ್ವಾನಿಸು. ಅವನೇ ನಿನ್ನನ್ನು ಅಲ್ಲಿ ಕೊಂಡೊಯ್ಯುತ್ತಾನೆ. ಅವನು ಒಂದೇ ಮುಹೂರ್ತದಲ್ಲಿ ಬಾಣನ ಸಮ್ಮುಖಕ್ಕೆ ಕೊಂಡೊಯ್ಯುತ್ತಾನೆ.””

>19175095  ವೈಶಂಪಾಯನ ಉವಾಚ ।   
19175095a ತಸ್ಯ ತದ್ವಚನಂ ಶ್ರುತ್ವಾ ಸಸ್ಮಾರ ಗರುಡಂ ತದಾ ।   
19175095c ಸ ಕೃಷ್ಣಪಾರ್ಶ್ವಮಾಗಮ್ಯ ಪ್ರಾಂಜಲಿರ್ಗರುಡಃ ಸ್ಥಿತಃ ।।   
> 
ವೈಶಂಪಾಯನನು ಹೇಳಿದನು: “ಅವನ ಆ ಮಾತನ್ನು ಕೇಳಿ ಕೃಷ್ಣನು ಗರುಡನನ್ನು ಸ್ಮರಿಸಿದನು. ಗರುಡನು ಆಗಮಿಸಿ ಕೈಮುಗಿದು ಕೃಷ್ಣನ ಬಳಿ ನಿಂತನು.

>19175096a ಪ್ರಣಮ್ಯಾಥ ವಚಃ ಪ್ರಾಹ ವೈನತೇಯೋ ಮಹಾಬಲಃ ।   
19175096c ವಾಸುದೇವಂ ಮಹಾತ್ಮಾನಂ ಶ್ಲಕ್ಷ್ಣಂ ಮಧುರಯಾ ಗಿರಾ ।।   
> 
ಮಹಾತ್ಮಾ ವಾಸುದೇವನನ್ನು ನಮಸ್ಕರಿಸಿ ಮಹಾಬಲಿ ವೈನತೇಯನು ಸ್ನೇಹಯುಕ್ತ ಮಧುರವಾಣಿಯಲ್ಲಿ ಹೇಳಿದನು.

>19175097  ಗರುಡ ಉವಾಚ ।   
19175097a ಪದ್ಮನಾಭ ಮಹಾಬಾಹೋ ಕಿಮರ್ಥಂ ಸಂಸ್ಮೃತೋ ಹ್ಯಹಮ್ ।   
19175097c ಕೃತ್ಯಂ ತೇ ಯದಿಹಾತ್ರಾಸ್ತಿ ಶ್ರೋತುಮಿಚ್ಛಾಮಿ ತತ್ತ್ವತಃ ।।   
> 
ಗರುಡನು ಹೇಳಿದನು: “ಪದ್ಮನಾಭ! ಮಹಾಬಾಹೋ! ಯಾವ ಉದ್ದೇಶಕ್ಕಾಗಿ ನನ್ನನ್ನು ಸ್ಮರಿಸಿಕೊಂಡೆ? ನಿನಗಾಗಿ ಏನನ್ನು ಮಾಡಬೇಕು ಎನ್ನುವುದನ್ನು ತತ್ತ್ವತಃ ಕೇಳಲು ಬಯಸುತ್ತೇನೆ.

>19175098a ಕಸ್ಯ ಪಕ್ಷಪರಿಕ್ಷೇಪೈರ್ನಾಶಯಾಮಿ ಪುರೀಂ ಪ್ರಭೋ ।   
19175098c ಪ್ರಭಾವಾತ್ತವ ಗೋವಿಂದ ಕೋ ನ ವಿದ್ಯಾದ್ಬಲಂ ಮಮ ।।   
> 
ಪ್ರಭೋ! ನನ್ನ ರೆಕ್ಕೆಗಳ ಪ್ರಹಾರದಿಂದ ಯಾರ ಪುರಿಯನ್ನು ನಾಶಪಡಿಸಬೇಕು? ಗೋವಿಂದ! ನಿನ್ನ ಪ್ರಭಾವದಿಂದ ನನ್ನ ಬಲವನ್ನು ಯಾರುತಾನೇ ತಿಳಿದಿಲ್ಲ?

>19175099a ಗದಾವೇಗಂ ಚ ತೇ ವೀರ  ಚಕ್ರಾಗ್ನಿಂ ಚ ಮಹಾಭುಜ ।    
19175099c ನಾವಬುಧ್ಯತಿ ಮೂಢಾತ್ಮಾ ಕೋ ದರ್ಪಾನ್ನಾಶಮೇಷ್ಯತಿ ।।   
> 
ವೀರ! ಮಹಾಭುಜ! ಯಾವ ಮೂಢಾತ್ಮನು ನಿನ್ನ ಗದೆಯ ವೇಗ ಮತ್ತು ಚಕ್ರದ ಅಗ್ನಿಯನ್ನು ಅರಿತಿಲ್ಲ? ಅವನು ತನ್ನ ದರ್ಪದಿಂದ ನಾಶಹೊಂದುತ್ತಾನೆ.

>19175100a ಹಲಂ ಸಿಂಹಮುಖಂ ಕಸ್ಯ ವನಮಾಲೀ ನಿಯೋಕ್ಷ್ಯತಿ ।   
19175100c ಕಸ್ಯ ದೇಹಸ್ತು ನಿರ್ಭಿನ್ನೋ ಮೇದಿನೀಂ ಯಾಸ್ಯತಿ ಪ್ರಭೋ ।।   
> 
ಪ್ರಭೋ! ವನಮಾಲೀ ಬಲರಾಮನು ಇಂದು ತನ್ನ ಸಿಂಹಮುಖದಂತಿರುವ ಹಲಾಯುಧವನ್ನು ಯಾರಮೇಲೆ ಪ್ರಯೋಗಿಸುತ್ತಾನೆ? ಯಾರ ದೇಹವು ತುಂಡಾಗಿ ಮೇದಿನಿಯ ಮೇಲೆ ಬೀಳಲಿಕ್ಕಿದೆ?

>19175101a ಕಸ್ಯ ಶಂಖರವೈಃ ಪ್ರಾಣಾನ್ಮೋಹಯಿಷ್ಯಸಿ ಮಾಧವ ।   
19175101c ಕೋಽಯಂ ಸಪರಿವಾರೋಽದ್ಯ ಯಾಸ್ಯತೇ ಯಮಸಾದನಮ್।।   
> 
ಮಾಧವ! ನಿನ್ನ ಶಂಖಧ್ವನಿಯಿಂದ ಯಾರ ಪ್ರಾಣಗಳನ್ನು ಮೋಹಗೊಳಿಸಲಿರುವೆ? ಇಂದು ಯಾರು ಸಪರಿವಾರನಾಗಿ ಯಮಸಾದನಕ್ಕೆ ಹೋಗುತ್ತಾನೆ?”

>19175102a ಏವಮುಕ್ತೇ ತು ವಚನೇ ವೈನತೇಯೇನ ಧೀಮತಾ ।   
19175102c ವಾಸುದೇವೋ ವಚಃ ಪ್ರಾಹ ಶೃಣು ತ್ವಂ ವದತಾಂ ವರ ।।   
> 
ಧೀಮತ ವೈನತೇಯನು ಹೀಗೆ ಹೇಳಲು ವಾಸುದೇವನು ಈ ಮಾತನ್ನಾಡಿದನು: “ಮಾತನಾಡುವವರಲ್ಲಿ ಶ್ರೇಷ್ಠ! ಕೇಳು.

>19175103a ಬಲೇಃ ಪುತ್ರೇಣ ಬಾಣೇನ ಪ್ರಾದ್ಯುಮ್ನಿರಪರಾಜಿತಃ  ।   
19175103c ಉಷಾಯಾಃ ಕಾರಣೇ ಬದ್ಧೋ ನಗರೇ ಶೋಣಿತಾಹ್ವಯೇ ।   
19175103e ಅನಿರುದ್ಧಸ್ತು ಕಾಮಾರ್ತೋ ಬದ್ಧೋ ನಾಗೈರ್ವಿಷೋಲ್ಬಣೈಃ।।   
> 
ಬಲಿಯ ಪುತ್ರ ಬಾಣನು ಅಪರಾಜಿತ ಅನಿರುದ್ಧನನ್ನು ಉಷೆಯ ಕಾರಣದಿಂದಾಗಿ ಶೋಣಿತಾಹ್ವಯ ನಗರದಲ್ಲಿ ಬಂಧಿಸಿದ್ದಾನೆ. ಕಾಮಾರ್ತನಾದ ಅನಿರುದ್ಧನು ಪ್ರಚಂಡ ವಿಷವುಳ್ಳ ನಾಗಗಳಿಂದ ಬಂಧಿತನಾಗಿದ್ದಾನೆ.

>19175104a ತಸ್ಯ ಮೋಕ್ಷಾರ್ಥಮಾಹೂತೋ ಮಯಾ ತ್ವಂ ಪತಗೇಶ್ವರ ।   
19175104c ತವವೇಗಸಮೋ ನಾಸ್ತಿ ಪಕ್ಷಿಣಾಂ ಪ್ರವರೋ ಭವಾನ್ ।   
19175104e ಅಶಕ್ಯಂ ಚ ತದಧ್ವಾನಂ ಗಂತುಮನ್ಯೇನ ಕಾಶ್ಯಪ ।।   
> 
ಪತಗೇಶ್ವರ! ಅವನನ್ನು ಬಿಡುಗಡೆಗೊಳಿಸಲೋಸುಗ ನಾನು ನಿನ್ನನ್ನು ಕರೆದಿದ್ದೇನೆ. ನೀನು ಪಕ್ಷಿಗಳಲ್ಲಿಯೇ ಶ್ರೇಷ್ಠನಾಗಿರುವೆ. ನಿನ್ನ ವೇಗಕ್ಕೆ ಸಮನಾದವರು ಇಲ್ಲ. ಕಾಶ್ಯಪ! ಆ ಮಾರ್ಗದಲ್ಲಿ ಹೋಗಲು ಅನ್ಯರಿಗೆ ಶಕ್ಯವಿಲ್ಲ.

>19175105a ತತ್ರ ಪ್ರಾಪಯ ಮಾಂ ಶೀಘ್ರಂ ಯತ್ರ ಪ್ರಾದ್ಯುಮ್ನಿರಾವಸತ್ ।   
19175105c ವೈದರ್ಭೀ ತೇ ಸ್ನುಷಾ ವೀರ ರುದತೀ ಪುತ್ರಗೃದ್ಧಿನೀ ।   
19175106a ತ್ವತ್ಪ್ರಸಾದಾದ್ಭವತ್ಯೇಷಾ ಪುತ್ರೇಣ ಸಹ ಭಾಮಿನೀ ।   
> 
ಪ್ರದ್ಯುಮ್ನಕುಮಾರನಿರುವಲ್ಲಿಗೆ ಶೀಘ್ರವೇ ನನ್ನನ್ನು ತಲುಪಿಸು. ವೀರ! ನಿನ್ನ ಸೊಸೆಯಂತಿರುವ ವೈದರ್ಭೀ ರುಕ್ಮಿಣಿಯು ಪುತ್ರನನ್ನು ನೋಡಲು ಬಯಸಿ ರೋದಿಸುತ್ತಿದ್ದಾಳೆ. ನಿನ್ನ ಕೃಪೆಯಿಂದ ಆ ಭಾಮಿನಿಯು ಪುತ್ರನೊಂದಿಗೆ ಕೂಡುವಂತಾಗಲಿ.

>19175106c ಅಮೃತಂ ತು ಹೃತಂ ಪೂರ್ವಂ ತ್ವಯಾ ಪನ್ನಗನಾಶನ ।।   
19175107a ಮಯಾ ಸಹ ಸಮಾಗಮ್ಯ ತಸ್ಮಿನ್ಕಾಲೇ ಮಹಾಭುಜ ।   
19175107c ಅಭವನ್ಮೇ ಧ್ವಜಶ್ಚೈವ ತ್ವದ್ಭಕ್ತಾಃ ಸರ್ವವೃಷ್ಣಯಃ ।   
19175107e ಸಖಿತ್ವಂ ಮಾನಯಸ್ವಾದ್ಯ ಭಕ್ತಿಂ ಚ ಪತಗೇಶ್ವರ ।।   
> 
ಪನ್ನಗನಾಶನ! ಹಿಂದೆ ನೀನು ಅಮೃತವನ್ನು ಅಪಹರಿಸಿದ್ದೆ. ಮಹಾಭುಜ! ಆ ಸಮಯದಲ್ಲಿ ನಾನು ನಿನ್ನನ್ನು ಭೇಟಿ ಮಾಡಿದ್ದೆ. ಆಗ ನೀನು ನನ್ನ ಧ್ವಜರೂಪಿಯಾದೆ. ಈ ಎಲ್ಲ ವೃಷ್ಣಿಗಳೂ ನಿನ್ನ ಭಕ್ತರು. ಪತಗೇಶ್ವರ! ಇಂದು ನೀನು ನಮ್ಮ ಸಖ್ಯವನ್ನೂ ಭಕ್ತಿಯನ್ನೂ ಮನ್ನಿಸು. 

>19175108a ತವ ವೇಗಸಮೋ ನಾಸ್ತಿ ಪಕ್ಷಿಣೋ ನ ಚ ತೇ ಸಮಾಃ ।   
19175108c ಸುಪರ್ಣ ಸುಕೃತೇನ ತ್ವಾಂ ಶಪೇ ಪನ್ನಗನಾಶನ ।।   
> 
ಪನ್ನಗನಾಶನ! ಸುಪರ್ಣ! ವೇಗದಲ್ಲಿ ನಿನ್ನ ಸಮನಾದವರು ಇಲ್ಲ. ಇತರ ಪಕ್ಷಿಗಳೂ ನಿನ್ನ ಸಮನಾಗಿಲ್ಲ. ಪುಣ್ಯದ ಶಪಥಮಾಡಿ ನಾನು ನಿನಗೆ ಹೇಳುತ್ತಿದ್ದೇನೆ.

>19175109a ದಾಸೀಭಾವಂ ಗತಾ ಮಾತಾ ಮೋಕ್ಷಿತೈಕಾಕಿನಾ ಪುರಾ ।   
19175109c ಪಕ್ಷವಿಕ್ಷೇಪಮಾಶ್ರಿತ್ಯ ಹತಾ ಯೋಧಾಸ್ತ್ವಯಾ ಪುರಾ ।।   
> 
ಹಿಂದೆ ನೀನು ದಾಸೀಭಾವವನ್ನು ಪಡೆದಿದ್ದ ನಿನ್ನ ತಾಯಿ ವಿನತೆಯನ್ನು ಏಕಾಕಿಯಾಗಿ ಬಿಡುಗಡೆಗೊಳಿಸಿದ್ದೆ. ನಿನ್ನ ರೆಕ್ಕೆಗಳ ಪ್ರಹಾರಮಾತ್ರದಿಂದ ಹಿಂದೆ ನೀನು ಅನೇಕ ಯೋಧರನ್ನು ಸಂಹರಿಸಿದ್ದೆ.

>19175110a ಭವಾನ್ಸುರಗಣಾನ್ಸರ್ವಾನ್ಪೃಷ್ಠಮಾರೋಪ್ಯ ವಿಕ್ರಮಾತ್ ।   
19175110c ಗಚ್ಛ ಮೇ ಹ್ಯಗಮಾಂದೇಶಾನ್ವಿಜಯಶ್ಚ ತವಾಶ್ರಯಾತ್ ।।   
> 
ನೀನು ಈ ಸುರಗಣಗಳೆಲ್ಲವನ್ನೂ ವಿಕ್ರಮದಿಂದ ನಿನ್ನ ಬೆನ್ನಮೇಲೆ ಏರಿಸಿಕೊಂಡು ನನ್ನೊಡನೆ ಆ ಅಗಮ್ಯ ದೇಶಕ್ಕೆ ಹೊರಡು. ನಮ್ಮ ವಿಜಯವು ನಿನ್ನನ್ನು ಅವಲಂಬಿಸಿದೆ.

>19175111a ಗುರುತ್ವಾನ್ಮೇರುತುಲ್ಯಸ್ತ್ವಂ ಲಘುತ್ವಾತ್ಪವನೋಪಮಃ ।   
19175111c ಭೂತೇ ಭವ್ಯೇ ಭವಿಷ್ಯೇ ಚ ನ ತೇ ತುಲ್ಯೋಽಸ್ತಿ ವಿಕ್ರಮೇ ।।   
> 
ಭಾರದಲ್ಲಿ ನೀನು ಮೇರುವಿನ ಸಮನಾಗಿರುವೆ. ಲಘುತ್ವದಲ್ಲಿ ವಾಯುವಿನ ಸಮನಾಗಿರುವೆ. ವಿಕ್ರಮದಲ್ಲಿ ನಿನ್ನ ಸಮನಾಗಿರುವವರು ಭೂತ-ಭವ್ಯ-ಭವಿಷ್ಯತ್ತುಗಳಲ್ಲಿ ಯಾರೂ ಇಲ್ಲ.

>19175112a ಸತ್ಯಸಂಧ ಮಹಾಭಾಗ ವೈನತೇಯ ಮಹಾದ್ಯುತೇ ।   
19175112c ಅನಿರುದ್ಧೇಕ್ಷಣೇನಾದ್ಯ ಸಾಹಾಯ್ಯಮುಪಕಲ್ಪ್ಯತಾಮ್ ।।   
> 
ಸತ್ಯಸಂಧ! ಮಹಾಭಾಗ! ವೈನತೇಯ! ಮಹಾದ್ಯುತೇ! ಇಂದು ಅನಿರುದ್ಧನನ್ನು ನೋಡಲು ನಮಗೆ ಸಹಾಯ ಮಾಡು.”

>19175113  ಗರುಡ ಉವಾಚ ।   
19175113a ಅತ್ಯದ್ಭುತಮಿದಂ ವಾಕ್ಯಂ ತವ ಕೃಷ್ಣ ಮಹಾಭುಜ ।   
19175113c ತ್ವತ್ಪ್ರಸಾದಾಚ್ಚ ವಿಜಯಃ ಸರ್ವತ್ರೈವ ಮಹಾಭುಜ ।।   
> 
ಗರುಡನು ಹೇಳಿದನು: “ಕೃಷ್ಣ! ಮಹಾಭುಜ! ನಿನ್ನ ಈ ಮಾತು ಅತ್ಯದ್ಭುತವಾಗಿದೆ. ಮಹಾಭುಜ! ನಿನ್ನ ಕೃಪೆಯಿಂದಲೇ ಸರ್ವತ್ರ ವಿಜಯವಾಗುತ್ತದೆ.

>19175114a ಧನ್ಯೋಽಸ್ಮ್ಯನುಗೃಹೀತೋಽಸ್ಮಿ ಸಂಸ್ತವಾನ್ಮಧುಸೂದನ ।   
19175114c ಸ್ತೋತವ್ಯಸ್ತ್ವಂ ಮಯಾ ಕೃಷ್ಣ  ಸ್ತೌಷಿ ಮಾಂ ತ್ವಂ ಮಹಾಭುಜ ।।   
> 
ಮಧುಸೂದನ! ನಿನ್ನ ಪ್ರಶಂಸೆಯಿಂದ ನಾನು ಧನ್ಯನಾದೆ. ಅನುಗೃಹೀತನಾದೆ. ಕೃಷ್ಣ! ಮಹಾಭುಜ! ನಾನು ನಿನ್ನನ್ನು ಸ್ತುತಿಸಬೇಕು. ಆದರೆ ನೀನು ನನ್ನನ್ನು ಸ್ತುತಿಸಿರುವೆ!

>19175115a ವೇದಾಧ್ಯಕ್ಷಃ ಸುರಾಧ್ಯಕ್ಷಃ ಸರ್ವಕಾಮಪ್ರದೋ ಭವಾನ್ ।   
19175115c ಅಮೋಘದರ್ಶನಸ್ತ್ವಂ ಹಿ ವರಾರ್ತೀನಾಂ ವರಪ್ರದಃ ।।    
> 
ನೀನು ವೇದಗಳಿಗೆ ಅಧ್ಯಕ್ಷ. ಸುರರಿಗೆ ಅಧ್ಯಕ್ಷ. ಸರ್ವಕಾಮಗಳನ್ನೂ ಪೂರೈಸುವವನು. ವರಗಳನ್ನು ಬಯಸುವವರಿಗೆ ನಿನ್ನ ದರ್ಶನವು ಅಮೋಘವಾಗುತ್ತದೆ.

>19175116a ಚತುರ್ಭುಜಶ್ಚತುರ್ಮೂರ್ತಿಶ್ಚಾತುರ್ಹೋತ್ರಪ್ರವರ್ತಕಃ ।   
19175116c ಚಾತುರಾಶ್ರಮ್ಯಹೋತಾ ಚ ಚತುರ್ನೇತಾ ಮಹಾಕವಿಃ ।।   
> 
ನೀನು ಚತುರ್ಭುಜ, ಚತುರ್ಮೂರ್ತಿ (ವಾಸುದೇವ, ಸಂಕರ್ಷಣ, ಪ್ರದ್ಯುಮ್ನ ಮತ್ತು ಅನಿರುದ್ಧ ಎಂಬ ನಾಲ್ಕು ಮೂರ್ತಿಗಳು), ಮತ್ತು ಚಾತುರ್ಹೋತ್ರ ಯಜ್ಞದ ಪ್ರವರ್ತಕನು. ನಾಲ್ಕೂ ಆಶ್ರಮಗಳಲ್ಲಿ ನೀನು ಹೋತಾರ. ನಾಲ್ಕೂ ಪುರುಷಾರ್ಥಗಳನ್ನು ಒದಗಿಸುವವನು ಮತ್ತು ಮಹಾಕವಿಯು.

>19175117a ಧನುರ್ಧರಶ್ಚಕ್ರಧರೋ ಭವಾಂಛಂಖಧರೋ ಮಹಾನ್ ।   
19175117c ಭವಾನ್ಪೂರ್ವೇಷು ದೇಹೇಷು ಖ್ಯಾತೋ ಭೂಮಿಧರಃ ಪ್ರಭೋ ।।    
> 
ನೀನು ಶಾಂಙ್ರಧನುಸ್ಸು, ಸುದರ್ಶನ ಚಕ್ರ ಮತ್ತು ಪಾಂಚಜನ್ಯ ಶಂಖವನ್ನು ಧರಿಸುವ ಮಹಾ ವಿಷ್ಣುವು. ಪ್ರಭೋ! ಪೂರ್ವದೇಹಗಳಲ್ಲಿ ನೀನು ಧರಣೀಧರನ ರೂಪದಲ್ಲಿ ವಿಖ್ಯಾತನಾಗಿದ್ದೀಯೆ.

>19175118a ಲಾಂಗಲೀ ಮುಸಲೀ ಚಕ್ರೀ ದೇವಕೀತನಯೋ ಭವಾನ್ ।   
19175118c ಚಾಣೂರಮಥನಶ್ಚೈವ ಗೋಪ್ರಿಯಃ ಕಂಸಹಾ ಭವಾನ್ ।।   
> 
ನೀನು ಹಲಧರ, ಮುಸಲಧಾರೀ ಮತ್ತು ಚಕ್ರಧಾರಿ ದೇವಕೀತನಯ. ನೀನು ಚಾಣೂರನನ್ನು ಸಂಹರಿಸಿದೆ, ಗೋವುಗಳಿಗೆ ಪ್ರಿಯನಾದವನು ಮತ್ತು ಕಂಸನನ್ನು ಕೊಂದವನು.

>19175119a ಗೋವರ್ಧನಧರಶ್ಚೈವ ಮಲ್ಲಾರಿರ್ಮಲ್ಲಭಾವನಃ ।    
19175119c ಮಲ್ಲಪ್ರಿಯೋ ಮಹಾಮಲ್ಲೋ ಮಹಾಪುರುಷ ಇತ್ಯಪಿ ।।   
> 
ನೀನು ಗೋವರ್ಧನಧಾರಿ. ಮಲ್ಲರ ಶತ್ರು, ಮಲ್ಲರ ಪೋಷಕ ಮತ್ತು ಮಲ್ಲರ ಪ್ರೇಮಿಯಾದ ನೀನು ಮಹಾಮಲ್ಲಸ್ವರೂಪನು ಮತ್ತು ಮಹಾಪುರುಷನು.

>19175120a ವಿಪ್ರಪ್ರಿಯೋ ವಿಪ್ರಹಿತೋ ವಿಪ್ರಜ್ಞೋ ವಿಪ್ರಭಾವನಃ ।   
19175120c ಬ್ರಹ್ಮಣ್ಯಶ್ಚ ವರೇಣ್ಯಶ್ಚ ಭವಾಂದಾಮೋದರಃ ಸ್ಮೃತಃ ।   
19175120e ಪ್ರಲಂಬಮಥನಶ್ಚೈವ ಕೇಶಿಹಾ ದಾನವಾಂತಕಃ ।।   
> 
ನೀನು ವಿಪ್ರಪ್ರಿಯ, ವಿಪ್ರಹಿತಕಾರಿಣೀ, ವಿಪ್ರಜ್ಞ, ವಿಪ್ರಭಾವನ, ಬ್ರಹ್ಮಣ್ಯ, ವರೇಣ್ಯ, ಮತ್ತು ದಾಮೋದರ ಎಂದು ಅನಿಸಿಕೊಂಡಿದ್ದೀಯೆ. ನೀನು ಪ್ರಲಂಬನನ್ನು ಸಂಹರಿಸಿದವನು. ಕೇಶಿಹಂತಕನು ಮತ್ತು ದಾನವಾಂತಕನು.

>19175121a ಅಸಿಲೋಮ್ನಶ್ಚ ಹಂತಾ ಚ ತಥಾ ರಾವಣನಾಶನಃ ।   
19175121c ವಿಭೀಷಣಸ್ಯ ಭಗವಾನ್ರಾಜ್ಯದೋ ವಾಲಿನಾಶನಃ ।।   
> 
ನೀನು ಅಸಿಲೋಮನ ಹಂತಕ ಮತ್ತು ನೀನೇ ರಾವಣನಾಶಕ. ನೀನೇ ವಾಲಿಯನ್ನು ನಾಶಪಡಿಸಿದವನು ಮತ್ತು ವಿಭೀಷಣನಿಗೆ ರಾಜ್ಯವನ್ನು ನೀಡಿದ ಭಗವಂತ ರಾಮನು. 

>19175122a ಸುಗ್ರೀವರಾಜ್ಯದಾತಾ ತ್ವಂ ಬಲಿರಾಜ್ಯಾಪಹಾರಕಃ ।   
19175122c ರತ್ನಹರ್ತಾ ಮಹಾರತ್ನಂ ಸಮುದ್ರೋದರಸಂಭವಃ ।।   
> 
ನೀನು ಸುಗ್ರೀವನಿಗೆ ರಾಜ್ಯದಾತನು. ಬಲಿಗೆ ರಾಜ್ಯಾಪಹಾರಕನು. ನೀನು ಸಮುದ್ರದ ಉದರದಲ್ಲಿ ಜನಿಸಿದ ಕೌಸ್ತುಭ ರತ್ನ ಮತ್ತು ಮಹಾರತ್ನ ಲಕ್ಷ್ಮಿಯನ್ನು ವರಿಸಿದವನು.

>19175123a ವರುಣಶ್ಚ ಭವಾನ್ಖ್ಯಾತೋ ಭವಾಂಶ್ಚ ಸರಿದುದ್ಭವಃ ।   
19175123c ಭವಾನ್ಖಡ್ಗಧರೋ ಧನ್ವೀ ಧನುರ್ಧರವರೋ ಮಹಾನ್ ।।   
> 
ನೀನೇ ವರುಣನಾಗಿ ವಿಖ್ಯಾತನಾಗಿದ್ದೀಯೆ. ನೀನೇ ಸರಿತ್ತುಗಳ ಉದ್ಭವಸ್ಥಾನ ಮೇರು ಪರ್ವತವು. ನೀನು ನಂದಕ ಎಂಬ ಹೆಸರಿನ ಖಡ್ಗವನ್ನು ಧರಿಸಿದ್ದೀಯೆ. ನೀನು ಮಹಾನ್ ಧನ್ವೀ ಮತ್ತು ಧನುರ್ಧರರಲ್ಲಿ ಶ್ರೇಷ್ಠನು.

>19175124a ದಾಶಾರ್ಹ ಇತಿ ವಿಖ್ಯಾತೋ ಮಹಾಧನ್ವಾ ಧನುಃಪ್ರಿಯಃ ।   
19175124c ಗೋವಿಂದ ಇತಿ ವಿಖ್ಯಾತ ಉದಧಿಸ್ತ್ವಂ ಚ ಸುವ್ರತ ।।   
> 
ನೀನು ದಾಶಾರ್ಹನೆಂದು ವಿಖ್ಯಾತನಾಗಿದ್ದೀಯೆ. ನಿನ್ನ ಧನುಸ್ಸು ವಿಶಾಲವಾಗಿದೆ. ನೀನು ಧನುಸ್ಸಿನ ಪ್ರೇಮಿಯಾಗಿರುವೆ. ಸುವ್ರತ! ನೀನು ಗೋವಿಂದನೆಂದೂ ವಿಖ್ಯಾತನಾಗಿರುವೆ. ಮತ್ತು ನೀನೇ ಸಮುದ್ರವು.

>19175125a ಆಕಾಶಶ್ಚ ತಪಶ್ಚೈವ ಸಮುದ್ರಮಥನೋ ಭವಾನ್ ।   
19175125c ಭವಾನ್ಸ್ವರ್ಗೋ ಬಹುಫಲೋ ಭವಾನ್ಸ್ವರ್ಗಚರೋ ಮಹಾನ್ ।।   
> 
ಆಕಾಶ, ತಪಸ್ಸು ಮತ್ತು ಸಮುದ್ರಮಥನಗಳು ನೀನಾಗಿರುವೆ. ನೀನು ಕರ್ಮಗಳ ಬಹುಫಲ ಸ್ವರ್ಗ ಮತ್ತು ನೀನು ಮಹಾನ್ ಸ್ವರ್ಗಚಾರಿಯು.

>19175126a ತ್ವಮೇವ ಚ ಮಹಾಮೇಘೋ ಬೀಜನಿಷ್ಪತ್ತಿರೇವ ಚ ।            
19175126c ತ್ರೈಲೋಕ್ಯಮಥನಸ್ತ್ವಂ ಚ ಕ್ರೋಧಲೋಭಮನೋರಥಃ ।।   
> 
ನೀನೇ ಮಹಾಮೇಘವು. ನಿನ್ನಿಂದಲೇ ಬೀಜಗಳು ಸಿದ್ಧಿಸುತ್ತವೆ. ಕ್ರೋಧ-ಲೋಭ-ಮನೋರಥ ಸ್ವರೂಪನಾದ ನೀನೇ ಮೂರೂಲೋಕಗಳನ್ನು ಮಥಿಸುತ್ತಿರುತ್ತೀಯೆ.

>19175127a ಭವಾನ್ಕಾಮಪ್ರದಶ್ಚೈವ ಕಾಮಃ ಸರ್ವಧನುರ್ಧರಃ ।   
19175127c ಸಂವರ್ತೋ ವರ್ತನಶ್ಚೈವ ಪ್ರಲಯೋ ನಿಲಯೋ ಮಹಾನ್ ।।   
> 
ಕಾಮನೆಗಳನ್ನು ಪೂರೈಸುವವನು ನೀನೇ. ಸರ್ವಧನುಸ್ಸುಗಳನ್ನು ಧರಿಸುವ ಕಾಮನು ನೀನೇ. ನೀನೇ ಮಹಾನ್ ಸಂವರ್ತ, ವರ್ತನ, ಪ್ರಲಯ ಮತ್ತು ನಿಲಯ ಸ್ವರೂಪನು.

>19175128a ಹಿರಣ್ಯಗರ್ಭೋ ರೂಪಜ್ಞೋ ರೂಪವಾನ್ಮಧುಸೂದನಃ ।   
19175128c ಈಶಸ್ತ್ವಂ ಚ ಮಹಾದೇವ ಅಸಂಖ್ಯೇಯಗುಣಾನ್ವಿತಃ ।।   
19175129a ಸ್ತೋತುಮಿಚ್ಛಸಿ ಮಾಂ ದೇವ ಸ್ತೋತವ್ಯಸ್ತ್ವಂ ಯದೂತ್ತಮ ।   
> 
ನೀನು ಹಿರಣ್ಯಗರ್ಭ, ರೂಪಜ್ಞ, ರೂಪವಾನ್ ಮತ್ತು ಮಧುಸೂದನ. ನೀನು ಅಸಂಖ್ಯ ಗುಣಾನ್ವಿತ ಮಹಾದೇವ ಈಶ. ಯದೂತ್ತಮ! ನೀನೇ ಸ್ತೋತ್ರಗಳಿಗೆ ಅರ್ಹನಾಗಿರುವೆ. ದೇವ! ಆದರೂ ನೀನು ನನ್ನನ್ನು ಸ್ತುತಿಸಲು ಬಯಸುತ್ತಿರುವೆ!

>19175129c ಚಕ್ಷುಷಾ ಯೇ ತ್ವಯಾ ಘೋರಾಃ ಪ್ರಾಣಿನೋ ಹಿ ನಿರೀಕ್ಷಿತಾಃ।।   
19175130a ಹತಾಸ್ತೇ ಯಮದಂಡೇನ ತಿರ್ಯಂನಿರಯಗಾಮಿನಃ ।   
> 
ಯಾರನ್ನು ನೀನು ಘೋರ ದೃಷ್ಟಿಯಿಂದ ನೋಡುತ್ತೀಯೋ ಆ ಪ್ರಾಣಿಗಳು ಯಮದಂಡದಿಂದ ಹತರಾಗಿ ನರಕ ಮತ್ತು ತಿರ್ಯಗ್ಯೋನಿಗಳಿಗೆ ಹೋಗುತ್ತಾರೆ.

>19175130c ಯೇ ತ್ವಯಾ ಪರಮಪ್ರೀತ್ಯಾ ಪ್ರಾಣಿನೋ ವೈ ನಿರೀಕ್ಷಿತಾಃ ।।   
19175131a ಇಹ ಚ ಪ್ರೇತ್ಯ ತೇ ಸರ್ವೇ ಸರ್ವಥಾ ಸ್ವರ್ಗಗಾಮಿನಃ ।   
19175131c ಏಷ ತೇಽಹಂ ಮಹಾಬಾಹೋ ವಶಗಃ ಶಾಸನೇ ಸ್ಥಿತಃ ।।   
> 
ಯಾವ ಪ್ರಾಣಿಗಳನ್ನು ನೀನು ಪರಮ ಪ್ರೀತಿಯಿಂದ ನೋಡುತ್ತೀಯೋ ಅವರೆಲ್ಲರೂ ಇಹದಲ್ಲಿಯೂ ಪರದಲ್ಲಿಯೂ ಸರ್ವಥಾ ಸ್ವರ್ಗಗಾಮಿಗಳಾಗುತ್ತಾರೆ. ಇದೋ! ಮಹಾಬಾಹೋ! ನಾನು ನಿನ್ನ ಶಾಸನದಡಿಯಲ್ಲಿ ನಿಂತಿದ್ದೇನೆ.”

>19175132a ಜಯಸ್ಥಾನಂ ತತಃ ಕೃತ್ವಾ ಗರುಡಃ ಪ್ರಾಹ ಕೇಶವಮ್ ।   
19175132c ಅಯಮಸ್ಮಿ ಸ್ಥಿತೋ ವೀರ ಆರುಹಸ್ವ ಮಹಾಬಲ ।।   
> 
ಅನಂತರ ಜಯಸ್ಥಾನವನ್ನು ಮಾಡಿಕೊಂಡು ಗರುಡನು “ಮಹಾಬಲ! ವೀರ! ಇಗೋ ನಾನು ಹೊರಡಲು ನಿಂತಿದ್ದೇನೆ. ನನ್ನನ್ನು ಏರು!” ಎಂದು ಕೇಶವನಿಗೆ ಹೇಳಿದನು.

>19175133a ತತಃ ಕಂಠೇ ಪರಿಷ್ವಜ್ಯ ಮಾಧವೋ ಗರುಡಂ ತತಃ ।   
19175133c ಸಖೇ ಶತ್ರುವಿನಾಶಾಯ ಅರ್ಘ್ಯೋಽಯಂ ಪ್ರತಿಗೃಹ್ಯತಾಮ್।।   
> 
ಅನಂತರ ಮಾಧವನು ಗರುಡನ ಕುತ್ತಿಗೆಯನ್ನು ಆಲಂಗಿಸಿ “ಸಖ! ಶತ್ರುವಿನ ವಿನಾಶಕ್ಕಾಗಿ ಈ ಅರ್ಘ್ಯವನ್ನು ಸ್ವೀಕರಿಸು!” ಎಂದನು.

>19175134a ದತ್ತ್ವಾರ್ಘ್ಯಂ ಪರಯಾ ಪ್ರೀತ್ಯಾ ಶಂಖಚಕ್ರಗದಾಸಿಭೃತ್ ।   
19175134c ಆರುರೋಹ ಮಹಾಬಾಹುಃ ಸುಪರ್ಣಂ ಪುರುಷೋತ್ತಮಃ ।।   
> 
ಹೀಗೆ ಪರಮ ಪ್ರೀತಿಯಿಂದ ಅರ್ಘ್ಯವನ್ನಿತ್ತು ಶಂಖ-ಚಕ್ರ-ಖಡ್ಗಧಾರೀ ಮಹಾಬಾಹು ಪುರುಷೋತ್ತಮನು ಸುಪರ್ಣನನ್ನೇರಿದನು.

>19175135a ಕೃಷ್ಣಸ್ಯ ಪಾರ್ಶ್ವಮಾಗಮ್ಯ ಹರ್ಷಾದೇವಾಸ್ಥಿತೋಽಭವತ್ ।   
19175135c ಕೃಷ್ಣಕೇಶಃ ಪ್ರವಲಯೋ ವಿಷ್ಣುಃ ಕೃಷ್ಣಶ್ಚ ವರ್ಣತಃ ।।   
> 
ಅನಂತರ ಹರ್ಷದಿಂದ ಕೃಷ್ಣಕೇಶ ಬಲರಾಮನು ಕೃಷ್ಣನ ಪಕ್ಕಕ್ಕೆ ಬಂದು ಕುಳಿತುಕೊಂಡನು. ಅವನ ತಲೆಗೂದಲು ಕೃಷ್ಣವರ್ಣಕ್ಕಿಂತ ಕಪ್ಪಾಗಿತ್ತು. ಅವನು ಕೈಯಲ್ಲಿ ಕಡಗವನ್ನು ತೊಟ್ಟಿದ್ದನು.

>19175136a ಚತುರ್ದಂಷ್ಟ್ರಶ್ಚತುರ್ಬಾಹುಶ್ಚತುರ್ವೇದಷಡಂಗವಿತ್ ।   
19175136c ಶ್ರೀವತ್ಸಾಂಕೋಽರವಿಂದಾಕ್ಷ ಊರ್ಧ್ವರೋಮಾ ಮೃದುತ್ವಚಃ ।।   
19175137a ಸಮಾಂಗುಲಿಃ ಸಮನಖೋ ರಕ್ತಾಂಗುಲಿನಖಾಂತರಃ ।    
19175137c ಸ್ನಿಗ್ಧಗಂಭೀರನಿರ್ಘೋಷೋ ವೃತ್ತಬಾಹುರ್ಮಹಾಭುಜಃ ।।   
19175138a ಆಜಾನುಬಾಹುಸ್ತಾಮ್ರಾಸ್ಯಃ ಸಿಂಹವಿಸ್ಪಷ್ಟವಿಕ್ರಮಃ ।   
19175138c ಸಹಸ್ರಮಿವ ಸೂರ್ಯಾಣಾಂ ದೀಪ್ಯಮಾನಃ ಪ್ರಕಾಶತೇ ।।   
19175139a ಯಃ ಪ್ರಭುರ್ಭಾತಿ ವಿಶ್ವಾತ್ಮಾ ಭೂತಾನಾಂ ಭಾವನೋ ವಿಭುಃ ।   
19175139c ಯಸ್ಯಾಷ್ಟಾಗುಣಮೈಶ್ವರ್ಯಂ ದದೌ ಪ್ರೀತಃ ಪ್ರಜಾಪತಿಃ ।   
19175139e ಪ್ರಜಾಪತೀನಾಂ ಸಾಧ್ಯಾನಾಂ ತ್ರಿದಶಾನಾಂ ಚ ಶಾಶ್ವತಃ ।।   
19175140a ಸ್ತೂಯಮಾನಃ ಸ್ತವೈರ್ದಿವ್ಯೈಃ ಸೂತಮಾಗಧಬಂದಿಭಿಃ ।   
19175140c ಋಷಿಭಿಶ್ಚ ಮಹಾಭಾಗೈರ್ವೇದವೇದಾಂಗಪಾರಗೈಃ ।।   
19175141a ಸಂವಿಧಾನಮಥಾಜ್ಞಾಪ್ಯ ದ್ವಾರಕಾಯಾಂ ಮಹಾಬಲಃ ।   
19175141c ಗಮನಾಯ ಮತಿಂ ಚಕ್ರೇ ವಾಸುದೇವಃ ಪ್ರತಾಪವಾನ್ ।।   
> 
ಚತುರ್ದಂಷ್ಟ್ರ, ಚತುರ್ಬಾಹು, ಚತುರ್ವೇದವಿದು, ಷಡಂಗವಿದು, ಶ್ರೀವತ್ಸಾಂಕ, ಅರವಿಂದಾಕ್ಷ, ಊರ್ಧ್ವರೋಮಾ, ಮೃದುತ್ವಚ, ಸಮನಾದ ಬೆರಳುಗಳಿದ್ದ, ಸಮನಾದ ಉಗುರುಗಳಿದ್ದ, ಬೆರಳು-ಉಗುರುಗಳ ಮಧ್ಯೆ ಕೆಂಪಾಗಿದ್ದ, ಸ್ನಿಗ್ಧಗಂಭೀರನಿರ್ಘೋಷ, ಉರುಟಾದ ಬಾಹುಗಳಿದ್ದ, ಮಹಾಭುಜ, ಆಜಾನುಬಾಹು, ತಾಮ್ರವರ್ಣದ ಮುಖದ, ಸಿಂಹದಂತೆ ಸ್ಪಷ್ಟವಿಕ್ರಮಿಯಾಗಿದ್ದ, ಸಹಸ್ರ ಸೂರ್ಯರಂತೆ ಬೆಳಗಿ ಪ್ರಕಾಶಿಸುತ್ತಿದ್ದ, ಭೂತಗಳ ಭಾವನ ವಿಭು ವಿಶ್ವಾತ್ಮನಂತೆ ಬೆಳಗುತ್ತಿದ್ದ ಪ್ರಭು, ಪ್ರೀತನಾದ ಪ್ರಜಾಪತಿ ಕಶ್ಯಪನು ಯಾರಿಗೆ ಅಷ್ಟೈಶ್ವರ್ಯಗುಣಗಳನ್ನು ನೀಡಿದ್ದನೋ, ಪ್ರಜಾಪತಿಗಳು-ಸಾಧ್ಯರು ಮತ್ತು ದೇವತೆಗಳು ಸ್ತುತಿಸುವ ಶಾಶ್ವತ, ಸೂತ-ಮಾಗಧ-ಬಂದಿಗಳು ಹಾಗೂ ಮಹಾಭಾಗ ವೇದವೇದಾಂಗಪಾರಗ ಋಷಿಗಳು ಸ್ತುತಿಸುವ ಮಹಾಬಲ ಪ್ರತಾಪವಾನ್ ವಾಸುದೇವನು ದ್ವಾರಕೆಯಲ್ಲಿ ಯಾತ್ರೆಯ ಸಿದ್ಧತೆಗೆ ಆಜ್ಞಾಪಿಸಿ ಶೋಣಿತಪುರಕ್ಕೆ ಹೋಗುವ ಮನಸ್ಸುಮಾಡಿದನು. 

>19175142a ಆಸ್ಥಿತೋ ಗರುಡಂ ದೇವಸ್ತಸ್ಯ ಚಾನು ಹಲಾಯುಧಃ ।   
19175142c ಪೃಷ್ಠತೋಽನು ಬಲಸ್ಯಾಪಿ ಪ್ರದ್ಯುಮ್ನಃ ಶತ್ರುಕರ್ಷಣಃ ।।   
> 
ದೇವನು ಗರುಡನನ್ನೇರಲು, ಅವನನ್ನು ಅನುಸರಿಸಿ ಹಲಾಯುಧ ಬಲರಾಮ ಮತ್ತು ಅವನ ಹಿಂದೆ ಶತ್ರುಕರ್ಷಣ ಪ್ರದ್ಯುಮ್ನರು ಕುಳಿತುಕೊಂಡರು.

>19175143a ಜಯ ಬಾಣಂ ಮಹಾಬಾಹೋ ಯೇ ಚಾಸ್ಯಾನುಗತಾ ರಣೇ ।   
19175143c ನ ಹಿ ತೇ ಪ್ರಮುಖೇ ಸ್ಥಾತುಂ ಕಶ್ಚಿಚ್ಛಕ್ತೋ ಮಹಾಮೃಧೇ ।।   
> 
“ಮಹಾಬಾಹೋ! ರಣದಲ್ಲಿ ಬಾಣ ಮತ್ತು ಅವನ ಅನುಯಾಯಿಗಳನ್ನು ಜಯಿಸು! ಮಹಾರಣದಲ್ಲಿ ನಿನ್ನ ಎದಿರು ನಿಲ್ಲಲು ಯಾರಿಗೂ ಶಕ್ಯವಿಲ್ಲ.

>19175144a ಪ್ರಸಾದೇ ತೇ ಧ್ರುವಾ ಲಕ್ಷ್ಮೀರ್ವಿಜಯಶ್ಚ ಪರಾಕ್ರಮೇ ।   
19175144c ವಿಜೇಷ್ಯಸಿ ರಣೇ ಶತ್ರುಂ ದೈತ್ಯೇಂದ್ರಂ ಸಹಸೈನಿಕಮ್ ।।   
> 
ನಿನ್ನ ಪ್ರಸಾದದಲ್ಲಿ ಲಕ್ಷ್ಮಿಯ ಅಟಲ ನಿವಾಸವಿದೆ ಮತ್ತು ಪರಾಕ್ರಮದಲ್ಲಿ ಜಯವು ನಿಶ್ಚಿತವಾಗಿದೆ. ರಣದಲ್ಲಿ ಶತ್ರು ದೈತ್ಯೇಂದ್ರನನ್ನು, ಅವನ ಸೈನಿಕರೊಂದಿಗೆ, ಜಯಿಸುತ್ತೀಯೆ!”

>19175145a ಸಿದ್ಧಚಾರಣಸಂಘಾನಾಂ ಮಹರ್ಷೀಣಾಂ ಚ ಸರ್ವಶಃ ।   
19175145c ಶೃಣ್ವನ್ವಾಚೋಽಂತರಿಕ್ಷೇ ವೈ ಪ್ರಯಯೌ ಕೇಶವೋ ರಣೇ ।।   
> 
ಕೇಶವನು ರಣಕ್ಕೆ ಹೊರಡುವಾಗ ಹೀಗೆ ಅಂತರಿಕ್ಷದಲ್ಲಿ ಸಿದ್ಧ-ಚಾರಣಸಂಘಗಳ ಮತ್ತು ಮಹರ್ಷಿಗಳ ಜಯಘೋಷವು ಎಲ್ಲಕಡೆಗಳಿಂದ ಕೇಳಿಬಂದಿತು.”

<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ಕೃಷ್ಣಪ್ರಯಾಣೇ ಪಂಚಸಪ್ತತ್ಯಧಿಕಶತತಮೋಽಧ್ಯಾಯಃ।।   

</details>
