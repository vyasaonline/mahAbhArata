+++
title = "171: ಪಾರ್ವತ್ಯಾಃ ಸಕಾಶಾತ್ ಉಷಾಯಾ ವರಲಾಭಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 171**


</details>

<details><summary>ಸಾರ</summary>

ಶಿವ-ಪಾರ್ವತಿಯರ  ಕ್ರೀಡಾವಿಹಾರ (1-10). ಪಾರ್ವತಿಯು ಉಷೆಯ ಪತಿಸಮಾಗಮಕ್ಕೆ ವರವನ್ನು ನೀಡುವುದು (11-20) ಮತ್ತು ಉಷೆಯ ವಿರಹ-ವ್ಯಥೆಯ ವರ್ಣನೆ (21-64). 

</details>

>19171001 ವೈಶಂಪಾಯನ ಉವಾಚ ।  
19171001a ಕ್ರೀಡಾವಿಹಾರೋಪಗತಃ ಕದಾಚಿದಭವದ್ಭವಃ ।  
19171001c ದೇವ್ಯಾ ಸಹ ನದೀತೀರೇ ರಮ್ಯೇ ಶ್ರೀಮತಿ ಸ ಪ್ರಭುಃ ।।  
> 
ವೈಶಂಪಾಯನನು ಹೇಳಿದನು: “ಒಮ್ಮೆ ಭವದ್ಭವ ಪ್ರಭು ಶಂಕರನು ಶ್ರೀಮತಿ ರಮ್ಯ ನದೀತೀರದಲ್ಲಿ ದೇವಿಯಸಹಿತ ಕ್ರೀಡಾವಿಹಾರಕ್ಕೆಂದು ಹೋಗಿದ್ದನು.

>19171002a ಶತಾನಿ ತತ್ರಾಪ್ಸರಸಾಂ ಚಿಕ್ರೀಡುಶ್ಚ ಸಮಂತತಃ ।  
19171002c ಸರ್ವರ್ತುಕವನೇ ರಮ್ಯೇ ಗಂಧರ್ವಪತಯಸ್ತಥಾ ।।  

ಸರ್ವಋತುಗಳಿಂದ ಶೋಭಿತವಾದ ಆ ರಮ್ಯ ವನದಲ್ಲಿ ಎಲ್ಲೆಡೆ ನೂರಾರು ಅಪ್ಸರೆಯರು ಮತ್ತು ಗಂಧರ್ವಪತಿಗಳು ಕ್ರೀಡೆಗಳಲ್ಲಿ ತೊಡಗಿದ್ದರು. 

>19171003a ಕುಸುಮೈಃ ಪಾರಿಜಾತಸ್ಯ ಪುಷ್ಪೈಃ ಸಂತಾನಕಸ್ಯ ಚ ।  
19171003c ಗಂಧೋದ್ದಾಮಮಿವಾಕಾಶಂ ನದೀತೀರಂ ತು ಸರ್ವಶಃ ।।  
> 
ಪಾರಿಜಾತ ಕುಸುಮಗಳಿಂದ ಮತ್ತು ಸಂತಾನಕ ಪುಷ್ಪಗಳಿಂದ ಆ ನದೀತೀರದ ಎಲ್ಲೆಡೆ ಉದ್ದಾಮ ಸುಗಂಧವು ವ್ಯಾಪ್ತಗೊಂಡಿತ್ತು.

>19171004a ವೇಣುವೀಣಾಮೃದಂಗೈಶ್ಚ ಪಣವೈಶ್ಚ ಸಹಸ್ರಶಃ ।  
19171004c ವಾದ್ಯಮಾನೈಃ ಸ ಶುಶ್ರಾವ ಗೀತಮಪ್ಸರಸಾಂ ತದಾ ।।  
> 
ಸಹಸ್ರಾರು ಕೊಳಲು, ವೀಣೆ, ಮೃದಂಗ ಮತ್ತು ಪಣವಗಳ ನಾದದೊಂದಿಗೆ ಅಪ್ಸರೆಯರ ಗೀತಗಳು ಕೇಳಿಬರುತ್ತಿದ್ದವು.

>19171005a ಸೂತಮಾಗಧಕಲ್ಪೈಶ್ಚಾಸ್ತುವನ್ನಪ್ಸರಸಾಂ ಗಣಾಃ ।  
19171005c ದೇವದೇವಂ ಸುವಪುಷಂ ಸ್ರಗ್ವಿಣಂ ರಕ್ತವಾಸಸಮ್ ।।  
19171006a ಶ್ರೀಮಹೇಶಂ ದೇವದೇವಮರ್ಚಯಂತಿ ಮನೋರಮಮ್ ।  
> 
ಅಪ್ಸರಗಣಗಳು ಸೂತ-ಮಾಗಧರ ಕಲೆಗಳಿಂದ ಸುಂದರ ಹೂಮಾಲೆ ಮತ್ತು ಕೆಂಪುವಸ್ತ್ರದಿಂದ ಸುಶೋಭಿತನಾದ ರೂಪವಾನ್ ದೇವದೇವ ಮನೋರಮ ಶ್ರೀಮಹೇಶನನ್ನು ಅರ್ಚಿಸುತ್ತಿದ್ದರು.

>19171006c ತತಸ್ತು ದೇವ್ಯಾ ರೂಪೇಣ ಚಿತ್ರಲೇಖಾ ವರಾಪ್ಸರಾಃ ।।  
19171007a ಭವಂ ಪ್ರಸಾದಯಾಮಾಸ ದೇವೀ ಚ ಪ್ರಾಹಸತ್ತದಾ ।  
19171007c ಪ್ರಸಾದಯಂತೀಮೀಶಾನಂ ಪ್ರಹಸಂತ್ಯಪ್ಸರೋಗಣಾಃ ।।  
> 
ಆಗ ದೇವಿ ಪಾರ್ವತಿಯ ರೂಪಧಾರಣೆ ಮಾಡಿಕೊಂಡು ಶ್ರೇಷ್ಠ ಅಪ್ಸರೆ ಚಿತ್ರಲೇಖೆಯು ಭವನನ್ನು ಪ್ರಸನ್ನಗೊಳಿಸತೊಡಗಿದಳು. ಆಗ ದೇವಿ ಪಾರ್ವತಿಯು ನಕ್ಕಳು. ಈಶಾನನನ್ನು ಪ್ರಸನ್ನಗೊಳಿಸುತ್ತಿರುವ ಅವಳನ್ನು ನೋಡಿ ಅಪ್ಸರಗಣಗಳೂ ನಗತೊಡಗಿದವು.

>19171008a ಭವಸ್ಯ ಪಾರ್ಷದಾ ದಿವ್ಯಾ ನಾನಾರೂಪಾ ಮಹೌಜಸಃ ।  
19171008c ದೇವ್ಯಾ ಹ್ಯನುಜ್ಞಯಾ ಸರ್ವೇ ಕ್ರೀಡಂತೇ ತತ್ರ ತತ್ರ ಹ ।।  
> 
ದಿವ್ಯ ನಾನಾರೂಪಧಾರೀ ಮಹೌಜಸ ಭವನ ಪಾರ್ಷದರೂ ಕೂಡ ದೇವಿಯ ಅನುಜ್ಞೆಯಂತೆ ಅಲ್ಲಲ್ಲಿ ಕ್ರೀಡಿಸುತ್ತಿದ್ದರು.

>19171009a ಅಥ ತೇ ಪಾರ್ಷದಾಸ್ತತ್ರ ರಹಸ್ಯೇ ಸುವಿಪಶ್ಚಿತಃ ।  
19171009c ಮಹಾದೇವಸ್ಯ ರೂಪೇಣ ತಚ್ಚಿಹ್ನಂ ರೂಪಮಾಸ್ಥಿತಾಃ ।।  
19171010a ತತೋ ದೇವ್ಯಾಃ ಸುರೂಪೇಣ ಲೀಲಯಾ ವದನೇನ ಚ ।  
> 
ಆಗ ಆ ವಿದ್ವಾನ್ ಪಾರ್ಷದರು ಏಕಾಂತ ಸ್ಥಳದಲ್ಲಿ ಮಹಾದೇವನ ರೂಪ ಮತ್ತು ಚಿಹ್ನೆಗಳ ರೂಪಧಾರಣೆ ಮಾಡಿಕೊಂಡು ನಿಂತರು. ಆಗ ಅಪ್ಸರೆಯರೂ ಕೂಡ ದೇವಿಯ ಸುಂದರ ಮುಖ ಮತ್ತು ಲೀಲೆಗಳ ರೂಪಧಾರಣೆಮಾಡಿಕೊಂಡು ಅವರೊಂದಿಗೆ ಕ್ರೀಡಿಸತೊಡಗಿದರು.

>19171010c ದೇವೀ ಪ್ರಹಾಸಂ ಮುಮುಚೇ ತಾಶ್ಚೈವಾಪ್ಸರಸಸ್ತದಾ ।  
19171010e ತತಃ ಕಿಲಕಿಲಾಶಬ್ದಃ ಪ್ರಾದುರ್ಭೂತಃ ಸಮಂತತಃ ।।  
> 
ಆಗ ದೇವಿ ಮತ್ತು ಅಪ್ಸರೆಯರು ಇನ್ನೂ ಜೋರಾಗಿ ನಗತೊಡಗಿದರು. ಆ ಕೊಲಕಿಲಾ ಶಬ್ದವು ಎಲ್ಲೆಡೆ ಪ್ರತಿಧ್ವನಿಸಿತು.

>19171011a ಪ್ರಹರ್ಷಮತುಲಂ ಲೇಭೇ ಭವಃ ಪ್ರೀತಮನಾಸ್ತದಾ ।  
19171011c ಬಾಣಸ್ಯ ದುಹಿತಾ ಕನ್ಯಾ ತತ್ರೋಷಾ ನಾಮ ಭಾಮಿನೀ ।।  
> 
ಪ್ರೀತಮನಸ್ಕನಾದ ಭವನು ಅತುಲ ಹರ್ಷಿತನಾದನು. ಆಗ ಅಲ್ಲಿ ಬಾಣನ ಮಗಳು ಉಷಾ ಎಂಬ ಹೆಸರಿನಿ ಕನ್ಯೆ ಭಾಮಿನಿಯೂ ಇದ್ದಳು.

>19171012a ದೇವಂ ಸಂಕ್ರೀಡಿತಂ ದೃಷ್ಟ್ವಾ ದೇವ್ಯಾ ಸಹ ನದೀಗತಮ್ ।  
19171012c ದೀಪ್ಯಮಾನಂ ಮಹಾದೇವಂ ದ್ವಾದಶಾದಿತ್ಯತೇಜಸಮ್ ।।  
> 
ದ್ವಾದಶಾದಿತ್ಯರ ತೇಜಸ್ಸಿನಿಂದ ಬೆಳಗುತ್ತಿದ್ದ ದೇವ ಮಹಾದೇವನು ದೀವಿಯ ಸಹಿತ ನದಿಯಲ್ಲಿ ಕ್ರೀಡಿಸುತ್ತಿರುವುದನ್ನು ಅವಳು ನೋಡಿದಳು.

>19171013a ನಾನಾರೂಪಂ ವಪುಃ ಕೃತ್ವಾ ದೇವ್ಯಾಃ ಪ್ರಿಯಚಿಕೀರ್ಷಯಾ ।  
19171013c ಉಷಾ ಮನೋರಥಂ ಚಕ್ರೇ ಪಾರ್ವತ್ಯಾಃ ಸಂನಿಧೌ ತಥಾ ।।  
> 
ದೇವಿಗೆ ಪ್ರಿಯವಾದುದನ್ನು ಮಾಡಲು ಶಂಕರನು ನಾನಾರೂಪಗಳನ್ನು ಧರಿಸುತ್ತಿದ್ದನು. ಇದನ್ನು ನೋಡಿದ ಉಷೆಯು ಪಾರ್ವತಿಯ ಸನ್ನಿಧಿಯಲ್ಲಿ ಒಂದು ಮನೋರಥವನ್ನು ಕಲ್ಪಿಸಿಕೊಂಡಳು. 

>19171014a ಧನ್ಯಾ ಹಿ ಭರ್ತೃಸಹಿತಾ ರಮತ್ಯೇವಂ ಸಮಾಗತಾಃ ।  
19171014c ಮನಸಾ ತ್ವಥ ಸಂಕಲ್ಪಮುಷಯಾ ಭಾಷಿತಂ ತಥಾ ।।  
> 
“ಪತಿಯೊಂದಿಗೆ ಸೇರಿ ಈ ರೀತಿ ರಮಿಸುವವಳೇ ಧನ್ಯಳು!” ಎಂದು ಉಷೆಯು ಸಂಕಲ್ಪಿಸಿ ಮನಸ್ಸಿನಲ್ಲಿಯೇ ಹೇಳಿಕೊಂಡಳೂ ಕೂಡ.

>19171015a ವಿಜ್ಞಾಯ ತದಭಿಪ್ರಾಯಮುಷಾಯಾಃ ಪರ್ವತಾತ್ಮಜಾ ।  
19171015c ಪ್ರಾಹ ದೇವೀ ತತೋ ವಾಕ್ಯಮುಷಾಂ ಹರ್ಷಯತೀ ಶನೈಃ ।।  
> 
ಉಷೆಯ ಆ ಅಭಿಪ್ರಾಯವನ್ನು ತಿಳಿದ ಪರ್ವತಾತ್ಮಜೆ ದೇವಿಯು ಅವಳಿಗೆ ಹರ್ಷಗೈಯುತ್ತಾ ನಿಧಾನವಾಗಿ ಉಷೆಗೆ ಇಂತೆಂದಳು:

>19171016a ಉಷೇ ತ್ವಂ ಶೀಘ್ರಮಪ್ಯೇವಂ ಭರ್ತ್ರಾ ಸಹ ರಮಿಷ್ಯಸಿ ।  
19171016c ಯಥಾ ದೇವೋ ಮಯಾ ಸಾರ್ಧಂ ಶಂಕರಃ ಶತ್ರುನಾಶನಃ ।।   
> 
“ಉಷೇ! ಶತ್ರುನಾಶನ ದೇವ ಶಂಕರನು ನನ್ನೊಡನೆ ಹೇಗೋ ಹಾಗೆ ಶೀಘ್ರದಲ್ಲಿಯೇ ನೀನೂ ಕೂಡ ಪತಿಯೊಂದಿಗೆ ರಮಿಸುತ್ತೀಯೆ.”

>19171017a ಏವಮುಕ್ತೇ ತದಾ ದೇವ್ಯಾ ವಾಕ್ಯೇ ಚಿಂತಾವಿಲೇಕ್ಷಣಾ ।  
19171017c ಉಷಾ ಭಾವಂ ತದಾ ಚಕ್ರೇ ಭರ್ತ್ರಾ ರಂಸ್ಯೇ ಕದಾ ಸಹ ।।  
> 
ಹೀಗೆ ಹೇಳಲು ದೇವಿಯ ವಾಕ್ಯದಿಂದ ಉಷೆಯ ಕಣ್ಣುಗಳು ಚಿಂತಾಭರಗೊಂಡವು. “ಪತಿಯೊಂದಿಗೆ ನಾನು ಎಂದು ರಮಿಸುತ್ತೇನೋ!” ಎಂದು ಅವಳು ಭಾವಿಸಿದಳು.

>19171018a ತದಾ ಹೈಮವತೀ ವಾಕ್ಯಂ ಸಂಪ್ರಹಸ್ಯೇದಮಬ್ರವೀತ್ ।  
19171018c ಉಷೇ ಶೃಣುಷ್ವ ವಾಕ್ಯಂ ಮೇ ಯದಾ ಸಂಯೋಗಮೇಷ್ಯಸಿ ।।  
> 
ಆಗ ಹೈಮವತಿಯು ನಗುತ್ತಾ ಈ ಮಾತನ್ನಾಡಿದಳು: “ಉಷೇ! ಯಾವಾಗ ಪತಿಯೊಡನೆ ನಿನ್ನ ಸಮಾಗಮವಾಗುತ್ತದೆ ಎನ್ನುವುದರ ಕುರಿತು ನನ್ನ ಮಾತನ್ನು ಕೇಳು.

>19171019a ವೈಶಾಖೇ ಮಾಸಿ ಹರ್ಮ್ಯಸ್ಥಾಂ ದ್ವಾದಶ್ಯಾಂ ತ್ವಂ ದಿನಕ್ಷಯೇ।  
19171019c ರಮಯಿಷ್ಯತಿ ಯಃ ಸ್ವಪ್ನೇ ಸ ತೇ ಭರ್ತಾ ಭವಿಷ್ಯತಿ ।।  
> 
ವೈಶಾಖಮಾಸದ ದ್ವಾದಶಿಯ ರಾತ್ರಿ ಮಂಚದ ಮೇಲೆ ಮಲಗಿರುವಾಗ ಸ್ವಪ್ನದಲ್ಲಿ ನೀನು ಯಾರೊಡನೆ ರಮಿಸುತ್ತೀಯೋ ಅವನೇ ನಿನ್ನ ಪತಿಯಾಗುತ್ತಾನೆ.”

>19171020a ಏವಮುಕ್ತಾ ದೈತ್ಯಸುತಾ ಕನ್ಯಾಗಣಸಮಾವೃತಾ ।  
19171020c ಅಪಾಕ್ರಾಮತ ಹರ್ಷೇಣ ರಮಮಾಣಾ ಯಥಾಸುಖಮ್ ।।  
> 
ಇದನ್ನು ಕೇಳಿದ ಕನ್ಯಾಗಣಸಮಾವೃತೆ ದೈತ್ಯಸುತೆಯು ಅಲ್ಲಿಂದ ಸರಿದು ಹರ್ಷದಿಂದ ಯಥಾಸುಖವಾಗಿ ತಿರುಗಾಡತೊಡಗಿದಳು.

>19171021a ತತಃ ಸಖೀಭಿರ್ಹಾಸ್ಯಂತೀ ಹರ್ಷೇಣೋತ್ಫುಲ್ಲಲೋಚನಾ ।  
19171021c ತಾಲಿಕಾಸಂನಿಪಾತೈಶ್ಚ ಹ್ಯನ್ಯೋನ್ಯಮಭ್ಯವರ್ತತ ।।  
> 
ಆಗ ಸಖಿಯರು ಅನ್ಯೋನ್ಯರೊಂದಿಗೆ ಚಪ್ಪಾಳೆ ತಟ್ಟುತ್ತಾ ಹರ್ಷದಿಂದ ಕಣ್ಣುಗಳು ಅರಳಿದ್ದ ಉಷೆಯ ಹಾಸ್ಯಮಾಡತೊಡಗಿದರು. 

>19171022a ಕಿನ್ನರ್ಯೋ ಯಕ್ಷಕನ್ಯಾಶ್ಚ ನಾನಾದೈತೇಯಕನ್ಯಕಾಃ ।  
19171022c ಅಪ್ಸರೋಗಣಕನ್ಯಾಶ್ಚ ಉಷಾಯಾಃ ಸಖಿತಾಂ ಗತಾಃ ।।  
> 
ಕಿನ್ನರಿಯರೂ, ಯಕ್ಷಕನ್ಯೆಯರೂ, ನಾನಾ ದೈತ್ಯಕನ್ಯೆಯರೂ ಮತ್ತು ಅಪ್ಸರಗಣಕನ್ಯೆಯರೂ ಉಷೆಯ ಸಖಿಯರಾಗಿದ್ದರು.

>19171023a ಉಕ್ತಾ ಚ ತತ್ರ ತಾಭಿಶ್ಚ ಭರ್ತಾ ತವ ವರಾನನೇ ।  
19171023c ಭವಿಷ್ಯತ್ಯಚಿರೇಣೈವ ದೇವ್ಯಾ ವಚನಕಲ್ಪಿತಃ ।।  
> 
ಅಲ್ಲಿ ಅವರು “ವರಾನನೇ! ದೇವಿಯ ವಚನದಂತೆ ಶೀಘ್ರದಲ್ಲಿಯೇ ನಿನಗೆ ಪತಿಯಾಗುತ್ತಾನೆ!” ಎಂದು ಹೇಳಿದರು ಕೂಡ.

>19171024a ನ ಹಿ ದೇವ್ಯಾ ವಚೋ ಮಿಥ್ಯಾ ಭವಿಷ್ಯತಿ ಕದಾಚನ ।  
19171024c ರೂಪಾಭಿಜನಸಂಪನ್ನಃ ಪತಿಸ್ತೇ ಕಲ್ಪಿತಸ್ತಯಾ ।।   
> 
“ದೇವಿಯ ಮಾತು ಎಂದೂ ಮಿಥ್ಯವಾಗುವುದಿಲ್ಲ. ಅವಳು ನಿನಗೆ ರೂಪವಂತನೂ ಸತ್ಕುನಸಂಪನ್ನನೂ ಆದ ಪತಿಯನ್ನು ಕಲ್ಪಿಸಿದ್ದಾಳೆ!”

>19171025a ಉಷಾ ಸಖೀನಾಂ ತದ್ವಾಕ್ಯಂ ಪ್ರತಿಪೂಜ್ಯ ಯಥಾವಿಧಿ ।  
19171025c ಯತ್ತನ್ಮನೋರಥಂ ದೇವ್ಯಾ ಭಾವಯಂತೀ ವ್ಯವಸ್ಥಿತಾ ।।  
> 
ಸಖಿಯರ ಆ ಮಾತನ್ನು ಯಥಾವಿಧಿಯಾಗಿ ಆದರಿಸಿ ಉಷೆಯು ದೇವಿಯು ನೀಡಿದ ಮನೋರಥವನ್ನು ಭಾವಿಸುತ್ತಾ ನಿಂತಳು.

>19171026a ತತಃ ಕ್ರೀಡಾವಿಹಾರಂ ತಮನುಭೂಯ ಸಹೋಮಯಾ ।  
19171026c ಗತೇಽಹನಿ ತತಃ ಸರ್ವಾ ನಾರ್ಯಸ್ತಾಃ ಪರಮಾದ್ಭುತಾಃ ।।  
19171027a ಯಯುಃ ಸ್ವಾನಾಲಯಾನ್ಸರ್ವಾ ದೇವೀ ಚಾದರ್ಶನಂ ಗತಾ ।  
> 
ಅನಂತರ ಉಮೆಯೊಂದಿಗೆ ಆ ಕ್ರೀಡಾವಿಹಾರವನ್ನು ಅನುಭವಿಸಿ ಸಾಯಂಕಾಲವಾಗಲು ಅವರೆಲ್ಲ ಪರಮದ್ಭುತ ನಾರಿಯರು ತಮ್ಮ ತಮ್ಮ ಮನೆಗಳಿಗೆ ಹೊರಟು ಹೋದರು ಮತ್ತು ದೇವೀ ಪಾರ್ವತಿಯೂ ಅದೃಶ್ಯಳಾದಳು.

>19171027c ಕಾಶ್ಚಿದಶ್ವೈಸ್ತಥಾ ಯಾನೈರ್ಗಜೈರನ್ಯಾಸ್ತಥಾ ರಥೈಃ ।।   
19171028a ಪುರಂ ಪ್ರವಿವಿಶುರ್ಹೃಷ್ಟಾಃ ಕಾಶ್ಚಿದಾಕಾಶಮಾಸ್ಥಿತಾಃ ।  
19171028c ತತಃ ಪ್ರಭೃತಿ ಸಾ ದೇವೀ ಕಾಮಮೋಹಂ ಗತಾ ವಿಭೋ ।।  
> 
ಅವರಲ್ಲಿ ಕೆಲವರು ಕುದುರೆಗಳ ಮೇಲೆ, ಕೆಲವರು ಪಲ್ಲಕ್ಕಿಗಳ ಮೇಲೆ, ಕೆಲವರು ಆನೆಗಳ ಮೇಲೆ, ಮತ್ತು ಅನ್ಯರು ರಥಗಳ ಮೇಲೆ ಮತ್ತು ಇನ್ನು ಕೆಲವರು ಆಕಾಶಮಾರ್ಗವಾಗಿ ಪ್ರಹೃಷ್ಟರಾಗಿ ಪುರವನ್ನು ಪ್ರವೇಶಿಸಿದರು. ವಿಭೋ! ಅಂದಿನಿಂದ ಆ ದೇವೀ ಉಷೆಯು ಕಾಮಮೋಹಿತಳಾದಳು.

>19171029a ದೇವ್ಯಾಸ್ತು ವಚನಂ ಸ್ಮೃತ್ವಾ  ಸಂಸ್ಮರಂತೀ ಪತಿಂ ತದಾ ।  
19171029c ನಿದ್ರಾಂ ನ ಭಜತೇ ರಾತ್ರೌ ನ ದಿವಾ ಭೋಜನಂ ತಥಾ ।।  
> 
ದೇವಿಯ ಮಾತನ್ನು ಸ್ಮರಿಸಿಕೊಳ್ಳುತ್ತಾ ಪತಿಯ ಚಿಂತನೆಯಲ್ಲಿ ತೊಡಗಿದ್ದ ಅವಳು ರಾತ್ರಿ ನಿದ್ರೆ ಮಾಡಲಿಲ್ಲ ಮತ್ತು ಹಗಲಿನಲ್ಲಿ ಊಟ ಮಾಡಲಿಲ್ಲ.

>19171030a ಸ್ಮರಂತೀ ಪತಿಭಾವಂ ಸಾ ವಿಲಲಾಪ ನೃಪಾತ್ಮಜಾ ।  
19171030c ನಿಂದಂತೀ ಶಶಿನಂ ನಾಕೇ ಸೇವತೀ ನ ಚ ಚಂದನಮ್ ।।  
> 
ಆ ನೃಪಾತ್ಮಜೆಯು ಪತಿಭಾವವನ್ನು ಸ್ಮರಿಸಿಕೊಳ್ಳುತ್ತಾ ವಿಲಪಿಸಿದಳು. ಆಕಾಶದಲ್ಲಿ ಉದಯಿಸಿದ ಶಶಿಯನ್ನು ನಿಂದಿಸುತ್ತಿದ್ದಳು ಮತ್ತು ಚಂದನವನ್ನೂ ಲೇಪಿಸಿಕೊಳ್ಳುತ್ತಿರಲಿಲ್ಲ. 

>19171031a ಸಾ ಬಾಲಾ ಮೋಹಿತಾ ರಾಜನ್ಕಾಮೇನ ಪರಿಪೀಡಿತಾ ।  
19171031c ಉಪಚರ್ಯಂತಿ ತಾಂ ಸಖ್ಯೋ ವಿಜ್ವರಾಮಪಿ ಸಜ್ವರಾಮ್ ।।  
> 
ರಾಜನ್! ಕಾಮದಿಂದ ಅತ್ಯಂತ ಪೀಡಿತಳಾದ ಅವಳು ಬುದ್ಧಿಯನ್ನೇ ಕಳೆದುಕೊಂಡವಳಂತಾದಳು. ಜ್ವರ ಏನೂ ಇಲ್ಲದಿದ್ದರೂ ಅವಳಿಗೆ ಜ್ವರವಿದೆಯೋ ಅನ್ನುವಂತೆ ಸಖಿಯರು ಅವಳ ಉಪಚಾರ ಮಾಡುತ್ತಿದ್ದರು.

>19171032a ತಪ್ಯತೇ ಹೃದಯಂ ತಸ್ಯಾಲೇಪಿತಂ ಚಂದನೇನ ಚ ।  
19171032c ಕಪೋಲೇ ಪಾಂಡಿಮಾ ಚಿಹ್ನಂ ನೇತ್ರೇ ಜಲಸಮನ್ವಿತೇ ।।  
> 
ಚಂದನದಿಂದ ಲೇಪಿತಗೊಂಡರೂ ಅವಳ ಹೃದಯವು ತಪಿಸುತ್ತಿತ್ತು. ಅವಳ ಕೆನ್ನೆಗಳಲ್ಲಿ ಪಾಂಡುವರ್ಣದ ಚಿಹ್ನೆಗಳು ತೋರತೊಡಗಿದವು ಮತ್ತು ಕಣ್ಣುಗಳು ಕಣ್ಣೀರುತುಂಬಿಕೊಂಡಿದ್ದವು.

>19171033a ಜೃಂಭಣಂ ಚ ತಥಾ ಸ್ವಾಪೋ ದೇಹೇ ತಸ್ಯಾ ವ್ಯವರ್ಧತ ।  
19171033c ಪದ್ಮಿನೀಕಂದಚೂರ್ಣಾನಿ ಶೀತಲಾನಿ ಮುಹುರ್ಮುಹುಃ ।।  
19171034a ಕ್ಷಿಪಂತಿ ಸಖ್ಯೋ ಹೃದಯೇ ಪೀಡಿತೇ ಮನ್ಮಥಾಗ್ನಿನಾ ।  
19171034c ವ್ಯಜನಾನಿ ಪ್ರಕುರ್ವಂತಿ ಪೃಚ್ಛಂತಿ ಚ ಪುನಃ ಪುನಃ ।।  
> 
ಅವಳ ದೇಹದಲ್ಲಿ ಆಕಳಿಕೆ ಮತ್ತು ಆಲಸ್ಯವು ವೃದ್ಧಿಯಾಗತೊಡಗಿತು. ಮನ್ಮಥಾಗ್ನಿಯಿಂದ ಪೀಡಿತಳಾದ ಅವಳ ಹೃದಯಕ್ಕೆ ಸಖಿಯರು ಪುನಃ ಪುನಃ ಶೀತಲ ಕಮಲಕಂದದ ಚೂರ್ಣಗಳನ್ನು ಲೇಪಿಸುತ್ತಿದ್ದರು. ಬೀಸಣಿಗೆಯನ್ನು ಬೀಸುತ್ತಾ ಅವರು ಪುನಃಪುನಃ ಕೇಳುತ್ತಿದ್ದರು:

>19171035a ಕಾ ವ್ಯಥಾ ಕಿಂ ಶರೀರಂ ತೇ ಕಿಮಿದಂ ತವ ಭಾಮಿನೀ ।  
19171035c ಕಿಂ ತುಭ್ಯಂ ರೋಚತೇ ದೇವಿ ತದಾಖ್ಯಾಹಿ ವರಾನನೇ ।।  
> 
“ಭಾಮಿನೀ! ನಿನಗೆ ಎಂತಹ ವ್ಯಥೆಯಾಗಿದೆ? ನಿನ್ನ ಶರೀರವು ಹೀಗೇಕೆ ಆಗಿಹೋಗಿದೆ? ವರಾನನೇ! ದೇವಿ! ಹೇಳಲು ಇಷ್ಟವಾದರೆ ಅದನ್ನು ಹೇಳು.

>19171036a ಕಸ್ಮಾದಿದಂ ಸಮುತ್ಪನ್ನಂ ದುಃಖಸಾಧ್ಯಂ ಮನೋರಮೇ ।  
19171036c ತ್ವನ್ಮನೋನುಗತಂ ವಾಕ್ಯಂ ವದಂತ್ಯೇತಾಸ್ತು ಸಾರಿಕಾಃ ।।  
19171037a ಶುಕಾ ನೀಲತಮಾಃ ಸುಭ್ರು ಪಠಂತಿ ಹಿ ಪುಮಾನಿವ ।  
19171037c ಪ್ರಹ್ಲಾದಜನನಂ ವಾಕ್ಯಂ ಕಿಮರ್ಥಂ ನಾದ್ಯ ಭಾಶಸೇ ।।  
> 
ಮನೋರಮೇ! ಈ ದುಃಖಸಾಧ್ಯ ರೋಗವು ನಿನಗೆ ಎಲ್ಲಿಂದ ಉತ್ಪನ್ನವಾಯಿತು? ಈ ಸಾರಿಕೆಯರು ನಿನ್ನ ಮನೋಗತ ಮಾತನ್ನೇ ಆಡುತ್ತಿದ್ದಾರೆ. ಸುಭ್ರು! ಇವರು ನೀಲ ಗಂಡುಗಿಳಿಯ ತರಹ ಮಾತನಾಡುತ್ತಲೇ ಇದ್ದಾರೆ. ಇಂದು ನೀನು ಅವರಿಗೆ ಏಕೆ ಆಹ್ಲಾದಜನಕ ಮಾತನ್ನು ಆಡುತ್ತಿಲ್ಲ?

>19171038a ತವ ತಾತೋ ಮಹಾವೀರೋ ದೇವಾನಾಮಪಿ ದುರ್ಜಯಃ ।  
19171038c ತಸ್ಯಾಗ್ರೇ ತಿಷ್ಠತೇ ಕೋಽಪಿ ನ ಭೂಮೌ ವರವರ್ಣಿನಿ ।।  
> 
ವರವರ್ಣಿನಿ! ನಿನ್ನ ತಂದೆಯು ಮಹಾವೀರನು. ದೇವತೆಗಳಿಗೂ ದುರ್ಜಯನು. ಈ ಭುಮಿಯಲ್ಲಿ ಅವನ ಎದಿರು ಯಾರೂ ನಿಲ್ಲಲಾರರು.

>19171039a ಬಲೇಃ ಪುತ್ರೋ ಮಹಾವೀರೋ ಬಾಣೋ ಹಿ ದುರತಿಕ್ರಮಃ ।  
19171039c ಜಿತ್ವಾಮರಾವತೀಕಂ ಚ ನಗರಂ ಶೋಣಿತಾಹ್ವಯಮ್ ।  
19171039e ಯತ್ರ ಸಂತಿಷ್ಠತೇ ದೇವಃ ಶೂಲಹಸ್ತೋ ಮಹೇಶ್ವರಃ ।।   
> 
ಬಲಿಯ ಪುತ್ರ ಮಹಾವೀರ ಬಾಣನನ್ನು ಯಾರೂ ಅತಿಕ್ರಮಿಸಲಾರರು. ಶೋಣಿತಾಪುರಿ ನಗರವು ಅಮರಾವತಿಯನ್ನೂ ಗೆದ್ದಿದೆ. ಇಲ್ಲಿ ದೇವ ಮಹೇಶ್ವರ ಶೂಲಹಸ್ತನು ನೆಲೆಸಿದ್ದಾನೆ.

>19171040a ಪುತ್ರೋಽಯಮಿತಿ ಜಾನೀಹಿ ಗಿರಿಜಾಂ ಯೋಽಬ್ರವೀದ್ಧರಃ ।  
19171040c ಬಾಣಂ ಪ್ರತಿ ಮಹಾದೇವಸ್ತವ ತಾತಮುಷೇ ಶೃಣು ।।  
> 
ಉಷೇ! ಕೇಳು! ಮಹಾದೇವ ಹರನು ನಿನ್ನ ತಂದೆ ಬಾಣನ ಕುರಿತು “ಇವನನ್ನು ಪುತ್ರನೆಂದೇ ತಿಳಿ” ಎಂದು ಗಿರಿಜೆಗೆ ಹೇಳಿದ್ದನು.

>19171041a ಕಾ ವ್ಯಥೇತಿ ಮುಖೇ ಚೇದಂ ನಾಸಾಗ್ರಂ ಚ ವಿರಾಜತೇ ।  
19171041c ನೀಹಾರಬಿಂದವಃ ಪದ್ಮೇ ರಾಜಂತೇ ಶರದಾಗಮೇ ।।  
> 
ನಿನಗೆ ಯಾವ ವ್ಯಥೆಯಿದೆ? ನಿನ್ನ ಮುಖ ಮತ್ತು ನಾಸಾಗ್ರದಲ್ಲಿ ಬೆವರಿನ ಬಿಂದುಗಳು ವಿರಾಜಿಸುತ್ತಿವೆ. ಇದರಿಂದಾಗಿ ನೀನು ಶರತ್ಕಾಲದ ಪ್ರಾರಂಭದಲ್ಲಿ ಕಮಲದಂತೆ ರಾರಾಜಿಸುತ್ತಿರುವೆ!

>19171042a ಸಂಪೂರ್ಣಚಂದ್ರಪ್ರತಿಮಂ ಮುಖಂ ಚಂದ್ರೋ ಯಥಾ ಘನೇ ।  
19171042c ನ ಶೋಭತೇ ತು ವಿಚ್ಛಾಯಂ ಕಿಮರ್ಥಂ ಕಾರಣಂ ವದ ।।  
> 
ಪೂರ್ಣಚಂದ್ರನಂತಿರುವ ನಿನ್ನ ಮುಖವು ಮೋಡಕವಿದ ಚಂದ್ರನಂತೆ ಕಾಣುತ್ತಿದೆ. ಈ ಛಾಯೆಯು ನಿನಗೆ ಶೋಭಿಸುವುದಿಲ್ಲ. ಇದರ ಕಾರಣವನ್ನು ಹೇಳು.

>19171043a ಶ್ವಾಸಾಣ್ಮುಂಚಸಿ ಬಾಲೇ ತ್ವಂ ನ ರತಿಂ ಯಾಸಿ ಭಾವತಃ ।  
19171043c ಗೃಹಾಣ ಭೋಜನಂ ದಿವ್ಯಂ ಯತ್ತೇ ಮನಸಿ ವರ್ತತೇ ।।  
> 
ಬಾಲೇ! ನೀನು ದೀರ್ಘಶ್ವಾಸಗಳನ್ನು ಬಿಡುತ್ತಿದ್ದೀಯೆ. ಮನದಲ್ಲಿ ಪ್ರಸನ್ನಳಾಗಿಲ್ಲ. ನಿನ್ನ ಮನಸ್ಸಿಗೆ ಅನಿಸಿದ ದಿವ್ಯ ಭೋಜನವನ್ನು ಸ್ವೀಕರಿಸು.

>19171044a ತಾಂಬೂಲಂ ರೋಚತೇ ಪೂರ್ವಂ ತತ್ಕಿಮರ್ಥಂ ನ ಗೃಹ್ಯತೇ ।  
19171044c ಮಿಷ್ಟಾನಿ ಯಾನಿ ವಸ್ತೂನಿ ದುರ್ಲಭಾನೀತರೈರ್ಜನೈಃ ।।  
19171045a ಗೃಹಾಣ ದೇವಿ ಉತ್ತಿಷ್ಠ ವದ ಪೀಡಾಂ ಶರೀರಜಾಮ್ ।  
> 
ಹಿಂದೆ ನಿನಗೆ ತಾಂಬೂಲವು ಪ್ರಿಯವಾಗಿತ್ತು. ಈಗ ಅದನ್ನು ಏಕೆ ಸ್ವೀಕರಿಸುತ್ತಿಲ್ಲ? ಏಳು! ಅನ್ಯ ಜನರಿಗೆ ದುರ್ಲಭವಾಗಿರುವ ಈ ಸಿಹಿವಸ್ತುಗಳನ್ನು ಸ್ವೀಕರಿಸು. ಶರೀರದಲ್ಲಾಗುತ್ತಿರುವ ಪೀಡೆಯ ಕುರಿತು ಹೇಳು.”

>19171045c ಇತಿ ಕೋಲಾಹಲಂ ಶ್ರುತ್ವಾ ಉಷಾ ವೇಶ್ಮಸಮುದ್ಭವಮ್ ।।  
19171046a ದಾಸೀಭಿಃ ಕೀರ್ತಿತಂ ತತ್ರ ಮಾತುರಗ್ರೇ ಪೃಥಕ್ಪೃಥಕ್ ।  
> 
ಉಷೆಯ ಭವನದಲ್ಲಿ ಉಂಟಾದ ಈ ಕೋಲಾಹಲವನ್ನು ಕೇಳಿ ದಾಸಿಯರು ಅವಳ ತಾಯಿಯ ಎದಿರು ಪ್ರತ್ಯೇಕ-ಪ್ರತ್ಯೇಕವಾಗಿ ಈ ರೀತಿ ಹೇಳತೊಡಗಿದರು:

>19171046c ರಾಜಪುತ್ರೀ ಯದಾ ದೇವೀ ಸಮಾಯಾತಾ ಗೃಹೇ ಸತೀ ।।  
19171047a ಜಲಕ್ರೀಡಾವಿಹಾರಾಚ್ಚ ಮೂಕೇವ ಪರಿಲಕ್ಷ್ಯತೇ ।  
> 
“ದೇವೀ! ಸತೀಸಾಧ್ವಿ! ಎಂದಿನಿಂದ ರಾಜಪುತ್ರಿಯು ಜಲಕ್ರೀಡಾವಿಹಾರದಿಂದ ಹಿಂದಿರುಗಿದ್ದಾಳೋ ಅಂದಿನಿಂದ ಮೌನಿಯಾಗಿಯೇ ಇರುವಂತೆ ಕಾಣುತ್ತಿದ್ದಾಳೆ.

>19171047c ಅತೋ ದಾಸೀಜನಾ ದೇವಿ ವದಾಮಸ್ತ್ವಾಂ ವಯಂ ಜನಾಃ ।।  
19171048a ಕೋ ಮೋಹಃ ಕಿಮಿದಂ ಮೌನಂ ಕಃ ಸ್ವಾಪೋ ಮ್ಲಾನತಾ ಕಥಮ್ ।  
19171048c ವಿಚಾರ್ಯ ಭಿಷಜೋ ದೇವಿ ದಿಶ್ಯಂತಾಂ ಕಷ್ಟಶಾಂತಯೇ ।।  
> 
ದೇವೀ! ಆದುದರೀಮ್ದ ದಾಸಿಯರು ನಿನಗೆ ಈ ಮಾತನ್ನು ಹೇಳುತ್ತಿದ್ದಾರೆ: “ರಾಜಕುಮಾರಿಗೆ ಇದೆಂಥಹ ಮೋಗ ಆವರಿಸಿದೆ? ಅವಳು ಏಕೆ ಏನನ್ನೂ ಹೇಳುತ್ತಿಲ್ಲ? ಅವಳು ಏಕೆ ಯಾವಾಗಲೂ ಮಲಗಿಯೇ ಇರುತ್ತಾಳೆ? ಅವಳಲ್ಲಿ ಈ ಮಲಿನತೆಯು ಹೇಗೆ ಬಂದಿತು? ಈ ಎಲ್ಲವನ್ನೂ ವಿಚಾರಿಸಿ ಅವಳ ಕಷ್ಟದ ಶಾಂತಿಗಾಗಿ ವೈದ್ಯನನ್ನು ನಿಯುಕ್ತಗೊಳಿಸು!”

>19171049a ಶಿರೀಷಪುಷ್ಪಸದೃಶಂ ಯಚ್ಛರೀರಂ ಸುಕೋಮಲಮ್ ।  
19171049c ತತ್ಕಥಂ ಸಹತೇ ದೇವಿ ವ್ಯಾಧಿಭಾರಂ ವರಾನನೇ ।।  
> 
ದೇವೀ! ವರಾನನೇ! ಶಿರೀಷಪುಷ್ಪದಂತೆ ಅತ್ಯಂತ ಕೋಮಲವಾಗಿರುವ ಅವಳ ಶರೀರವು ಈ ವ್ಯಾಧಿಯ ಭಾರವನ್ನು ಹೇಗೆ ಸಹಿಸಬಲ್ಲದು?”

>19171050a ಇತಿ ಶ್ರುತ್ವಾ ತದಾ ದೇವೀ ಸತ್ವರಾ ಹಂಸಗಾಮಿನೀ ।  
19171050c ಪ್ರಾಪ್ಯ ದೇಶಮುಷಾ ಯತ್ರ ಕಿಮಿದಂ ಕಷ್ಟಲಕ್ಷಣಮ್ ।।  
> 
ಇದನ್ನು ಕೇಳಿದ ಆ ಹಂಸಗಾಮಿನೀ ದೇವಿಯು ತ್ವರೆಮಾಡಿ ಉಷೆಯಿರುವ ಸ್ಥಳಕ್ಕೆ ಆಗಮಿಸಿ ಇದೇನು ಕಷ್ಟಲಕ್ಷಣ ಎಂದು ಕೇಳಿದಳು.

>19171051a ಪಲ್ಲವಾಕೃತಿಹಸ್ತೇನ ಕೋಮಲಂ ತತ್ಕರಂ ತದಾ ।  
19171051c ಸ್ಪೃಷ್ಟ್ವಾಂಗುಲೀರನಾಯಾಸಂ ಸ್ಫೋಟಯಾಮಾಸ ಭಾಮಿನೀ।।  
> 
ಆ ಭಾಮಿನಿಯು ತನ್ನ ಪಲ್ಲವಾಕಾರ ಕೈಯಿಂದ ಉಷೆಯ ಕೋಮಲ ಕೈಯನ್ನು ಸ್ಪರ್ಶಿಸಿ ಅನಾಯಾಸವಾಗಿ ಅವಳ ಬೆರಳುಗಳನ್ನು ಒತ್ತಿದಳು.

>19171052a ಕಿಮಸ್ತಿ ತವ ಕಲ್ಯಾಣಿ ಕಾ ವ್ಯಥಾ ತವ ವರ್ತತೇ ।  
19171052c ಏತೇ ವೈದ್ಯಾಃ ಸಮಾಗತ್ಯ ಪೃಚ್ಛಂತಿ ಭವತೀಂ ಹಿ ತತ್ ।।   
> 
“ಕಲ್ಯಾಣೀ! ನಿನಗೆ ಯಾವ ವ್ಯಥೆಯಿದೆ? ಈ ವೈದ್ಯರು ಬಂದು ಈ ವಿಷಯದ ಕುರಿತು ಕೇಳುತ್ತಾರೆ.”

>19171053  ವೈದ್ಯಾ ಊಚುಃ ।  
19171053a ಜಲಕ್ರೀಡಾಂ ಗತಾ ತತ್ರ ರಾಜಪುತ್ರೀ ಸಖೀಗಣೈಃ ।  
19171053c ಪಾರ್ವತ್ಯಾಃ ಕ್ರೀಡಿತಂ ತತ್ರ ಜಾನೀಮಃ ಶ್ರಮಸಂಭವಮ್ ।।  
> 
ವೈದ್ಯರು ಹೇಳಿದರು: “ರಾಜಕುಮಾರಿಯು ತನ್ನ ಸಖೀಗಳಗಳೊಂದಿಗೆ ಪಾರ್ವತಿಯು ಜಲಕ್ರೀಡೆಯಾಡುತ್ತಿದ್ದ ಸ್ಥಳಕ್ಕೆ ಹೋಗಿ ಆಯಾಸಗೊಂಡವಳಾಗಿದ್ದಾಳೆಂದು ನಮಗೆ ತಿಳಿದಿದೆ.

>19171054a ಶ್ರಮಾದ್ಗ್ಲಾನಿಃ ಸಮುತ್ಪನ್ನಾ ಜೃಂಭಣೇ ಚ ಪುನಃ ಪುನಃ ।  
19171054c ಸ್ವಾಪಶ್ಚ ಜಾಯತೇ ತೇನ ಮಾ ಭಯಂ ಕರ್ತುಮರ್ಹಸಿ ।।  
> 
ಶ್ರಮದಿಂದ ಗ್ಲಾನಿಯುಂಟಾಗಿದೆ. ಮತ್ತು ಪುನಃ ಪುನಃ ಆಕಳಿಕೆಯಾಗುತ್ತಿದೆ. ಅದರಿಂದಲೇ ಮಲಗುವಿಕೆಯುಂಟಾಗಿದೆ. ಭಯಪಡಬೇಕಾಗಿಲ್ಲ.”

>19171055  ದೇವ್ಯುವಾಚ ।  
19171055a ಹೃದಯೇ ನಿಹಿತಂ ವೈದ್ಯಾಶ್ಚಂದನಂ ಹಿಮಸಂಯುತಮ್ ।  
19171055c ಅಮಾತ್ಯಾಃ ಕಿಮಿದಂ ಶೀಘ್ರಂ ಕಿಮಿದಂ ಬುದ್ಬುದಾಯತೇ ।।  
> 
ದೇವಿಯು ಹೇಳಿದಳು: “ವೈದ್ಯರೇ! ಇವಳ ವಕ್ಷಸ್ಥಳದಲ್ಲಿ ಹಿಮಸಂಯುತ ಚಂದನವನ್ನು ಇರಿಸಿರಿ. ಅಮಾತ್ಯರೇ! ಇದು ಏನು ಎನ್ನುವುದನ್ನು ಶೀಘ್ರದಲ್ಲಿಯೇ ತಿಳಿದುಕೊಂಡು ತಿಳಿಸಿ.

>19171056a ಅತಿದಾಹೋ ಮಹಾನ್ಸ್ವೇದಃ ಪಿಪಾಸಾ ನ ಬುಭುಕ್ಷತೇ ।  
19171056c ಪ್ರಲಾಪ ಏವ ಕಿಂ ತಸ್ಯಾಂ ಶಾಸ್ತ್ರತೋ ಬ್ರೂತ ನಿಶ್ಚಿತಮ್ ।।  
> 
ಈ ಅತಿದಾಹ, ಹೆಚ್ಚಾಗಿ ಬೆವರುವಿಕೆ, ಬಾಯಾರಿಕೆ ಮತ್ತು ಏನನ್ನೂ ತಿನ್ನದೇ ಇರುವುದು ಮತ್ತು ಪ್ರಲಾಪ – ಅವಳಲ್ಲಿ ಈ ಲಕ್ಷಣಗಳು ಏಕೆ ಉಂಟಾಗಿವೆ ಎನ್ನುವುದನ್ನು ಶಾಸ್ತ್ರತಃ ನಿಶ್ಚಯಿಸಿ ಹೇಳಿ.”

>19171057  ವೈದ್ಯಾ ಊಚುಃ ।  
19171057a ಕ್ರೀಡಾವಿಹಾರೇ ಮಿಲಿತಾಃ ಸ್ತ್ರೀಜನಾ ದೇವಸಂನಿಧೌ ।  
19171057c ರೂಪೇಣಾಪ್ರತಿಮಾ ದೇವೀ ರಾಜಪುತ್ರೀ ಚ ಭಾವಿನೀ ।।  
19171058a ದೃಷ್ಟಿಪಾತಃ ಕೃತಸ್ತಾಭಿಸ್ತೇನ ಪುತ್ರ್ಯಾಂ ವ್ಯಥಾಭವತ್ ।  
19171058c ರಕ್ಷಾಮಂತ್ರೈಸ್ತಥಾ ಪೀತೈಃ ಸರ್ಷಪೈಸ್ತಾಂ ಕುಮಾರಿಕಾಮ್ ।।  
19171059a ಪಾನೀಯೈರಭಿಷೇಕೇಣ ಪರಾ ಶಾಂತಿರ್ಭವಿಷ್ಯತಿ ।  
> 
ವೈದ್ಯರು ಹೇಳಿದರು: “ಕ್ರೀಡಾವಿಹಾರದ ಸಮಯ ದೇವಸನ್ನಿಧಿಯಲ್ಲಿ ಸ್ತ್ರೀಜನರೊಂದಿಗೆ ಈ ಅಪ್ರತಿಮ ರೂಪವತಿ ರಾಜಪುತ್ರೀ ದೇವೀ ಭಾವಿನಿಯೂ ಕೂಡ ಸೇರಿದ್ದಳು. ಆ ಸ್ತ್ರೀಯರು ಈ ಪುತ್ರಿಯ ಮೇಲೆ ದೃಷ್ಟಿಹಾಕಿದ್ದಾರೆ. ಆದುದರಿಂದ ಇವಳಿಗೆ ವ್ಯಥೆಯಾಗುತ್ತಿದೆ. ರಕ್ಷಾಮಂತ್ರಗಳು ಮತ್ತು ಹಳದೀ ಎಲೆಗಳಿಂದ ಪೂರಿತ ನೀರಿನಿಂದ ಈ ಕುಮಾರಿಕೆಯನ್ನು ಅಭಿಷೇಕಿಸುವುದರಿಂದ ಪರಮ ಶಾಂತಿಯುಂಟಾಗುತ್ತದೆ.”

>19171059c ಇತ್ಯುಕ್ತ್ವಾ ಭಿಷಜಃ ಸರ್ವೇ ನಿವೃತ್ತಾ ನೃಪವೇಶ್ಮತಃ ।।  
19171060a ಸೂಚಯಂತಃ ಪುನಃ ಸರ್ವೇ ಕಾಮಾಭಿಪ್ರಾಯಜಾಂ ವ್ಯಥಾಮ್ ।  
> 
ಹೀಗೆ ಹೇಳಿ ವೈದ್ಯರೆಲ್ಲರೂ ರಾಜಭವನಕ್ಕೆ ತೆರಳಿದರು. ಪುನಃ ಎಲ್ಲರೂ ಈ ವ್ಯಥೆಯು ಕಾಮಜನಿತವಾದುದು ಎಂದೂ ಸೂಚಿಸಿದರು.

>19171060c ಮಾತೃಪೃಷ್ಟಾ ವರಾರೋಹಾ ಚಿರಕಾಲಮುವಾಚ ಸಾ ।।  
19171061a ಲಜ್ಜಾವತೀ ಮಹಾಭಾಗಾ ಮಾತರಂ ರುದತೀಂ ಭೃಶಮ್ ।  
19171061c ಮಾತರ್ನ ರೋಚತೇ ನಿತ್ಯಂ ಭಾಷಣಂ ನ ಚ ಭೋಜನಮ್।।  
19171062a ನ ಚಾಪ್ಯುತ್ಸವಕಂ ಮಾತಃ ಸದಾಹಂ ಹೃದಯಂ ಶೃಣು ।  
19171062c ಇತ್ಯುಕ್ತ್ವಾ ವಿರರಾಮಾಥ ಹ್ಯುಷಾ ನಾರೀ ವರಾನನಾ ।।  
> 
ತಾಯಿಯು ಕೇಳಲು ತುಂಬಾ ಸಮಯದ ನಂತರ ಆ ವರಾರೋಹೆ, ಲಜ್ಜಾವತೀ, ಮಹಾಭಾಗೆಯು ಜೋರಾಗಿ ರೋದಿಸುತ್ತಾ ತಾಯಿಗೆ ಹೇಳಿದಳು: “ಮಾತಾ! ಕೇಳು! ನನಗೆ ಮಾತನಾಡಲೂ ಮತ್ತು ಭೋಜನಕ್ಕೂ ಇಷ್ಟವಾಗುತ್ತಿಲ್ಲ. ಮಾತ! ಉತ್ಸವದಲ್ಲಿಯೂ ಮನಸ್ಸಿಲ್ಲ. ಹೃದಯದಲ್ಲಿ ನಿರಂತರ ದಾಹವಾಗುತ್ತಿದೆ.” ಹೀಗೆ ಹೇಳಿ ವರಾನನೆ ನಾರೀ ಉಷೆಯು ಸುಮ್ಮನಾದಳು.

>19171063a ಸರ್ವಾಭಿಃ ಸ್ತ್ರೀಭಿರಾರಬ್ಧಮನ್ಯೋನ್ಯಂ ಮುಖವೀಕ್ಷಣಮ್ ।  
19171063c ಲಜ್ಜಾನುಕಾರಿ ನಾರೀಣಾಂ ಯೌವನೇ ಹಿ ಭವೇದಿತಿ ।।  
19171064a ಇಯಂ ಚ ರಾಜಕನ್ಯಾ ಹಿ ಭರ್ತೃಯೋಗ್ಯಾ ಕಿಮುಚ್ಯತೇ  ।  
19171064c ಪಿತುಃ ಪ್ರಸಾದಾನ್ಮಾತುಶ್ಚ ಪ್ರಾಪ್ನುಯಾತ್ಸದೃಶಂ ವರಮ್ ।।   
> 
ಆಗ ಸರ್ವ ಸ್ತ್ರೀಯರೂ ಅನ್ಯೋನ್ಯರ ಮುಖಗಳನ್ನು ವೀಕ್ಷಿಸತೊಡಗಿ, “ಯೌವನದಲ್ಲಿ ನಾರಿಯರಿಗೆ ಲಜ್ಜೆಯುಂಟಾಗುತ್ತದೆ. ಈ ರಾಜಕನ್ಯೆಯೂ ಕೂಡ ಪತಿಸಮಾಗಮಕ್ಕೆ ಯೋಗ್ಯಳಾಗಿದ್ದಾಳೆ. ಆದುದರಿಂದ ಇವಳಿಗೆ ಇನ್ನೇನನ್ನು ಹೇಳಬೇಕು? ಇವಳು ತನ್ನ ಮಾತಾಪಿತೃಗಳ ಸಯಾಯದಿಂದ ಸದೃಶ ವರನನ್ನು ಪಡೆದುಕೊಳ್ಳಲಿ!” ಎಂದುಕೊಂಡರು. 



<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ಬಾಣಯುದ್ಧೇ ಉಷಾವಿರಹೋ ನಾಮ ಏಕಸಪ್ತತ್ಯಧಿಕಶತತಮೋಽಧ್ಯಾಯಃ  
</details>
