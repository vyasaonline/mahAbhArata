+++
title = "165: ವಾಸುದೇವಮಾಹಾತ್ಮ್ಯಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 165**


</details>

<details><summary>ಸಾರ</summary>

ವಾಸುದೇವನ ಮಹಿಮೆಯ ಕುರಿತು ಜನಮೇಜಯನು ಪ್ರಶ್ನಿಸಲು ಅರ್ಜುನನು ಯುಧಿಷ್ಠಿರನಿಗೆ ಹೇಳಿದ ಘಟನೆಯನ್ನು ವರ್ಣಿಸಲು ವೈಶಂಪಾಯನನು ಪ್ರಾರಂಭಿಸಿದುದು (1-5). ಕೃಷ್ಣನ ಅನುಜ್ಞೆಯನ್ನು ಪಡೆದು ಅರ್ಜುನನು ಬ್ರಾಹ್ಮಣ ಬಾಲಕನನ್ನು ರಕ್ಷಿಸಲು ಹೋದುದು (6-18).

</details>


> 19165001  ಜನಮೇಜಯ ಉವಾಚ ।  
19165001a ಭೂಯ ಏವ ಮಹಾಬಾಹೋ ಕೃಷ್ಣಾಸ್ಯ ಜಗತಾಂ ಪತೇಃ ।  
19165001c ಮಾಹಾತ್ಮ್ಯಂ ಶ್ರೋತುಮಿಚ್ಛಾಮಿ ಪರಮಂ ದ್ವಿಜಸತ್ತಮ ।।  

ಜನಮೇಜಯನು ಹೇಳಿದನು: “ದ್ವಿಜಸತ್ತಮ! ಮಹಾಬಾಹು ಜಗತ್ಪತಿ ಕೃಷ್ಣನ ಪರಮ ಮಹಾತ್ಮೆಯನ್ನು ಇನ್ನೂ ಕೇಳಬಯಸುತ್ತೇನೆ.

> 19165002a ನ ಹಿ ಮೇ ತೃಪ್ತಿರಸ್ತೀಹ ಶೃಣ್ವತಸ್ತಸ್ಯ ಧೀಮತಃ ।  
19165002c ಕರ್ಮಣಾಮನುಸಂಧಾನಂ ಪುರಾಣಸ್ಯ ಮಹಾತ್ಮನಃ ।।  

ಆ ಧೀಮಂತ, ಪುರಾಣ, ಮಹಾತ್ಮನ ಕರ್ಮಪರಂಪರೆಗಳ ಶ್ರವಣಮಾಡುವುದರಿಂದ ನನಗೆ ಇನ್ನೂ ತೃಪ್ತಿಯಾಗಿಲ್ಲ.”

> 19165003  ವೈಶಂಪಾಯನ ಉವಾಚ ।  
19165003a ನಾಂತಃ ಶಕ್ಯಃ ಪ್ರಭಾವಸ್ಯ ವಕ್ತುಂ ವರ್ಷಶತೈರಪಿ ।  
19165003c ಗೋವಿಂದಸ್ಯ ಮಹಾರಾಜ ಶ್ರೂಯತಾಮಿದಮದ್ಭುತಂ ।।  

ವೈಶಂಪಾಯನನು ಹೇಳಿದನು: “ಮಹಾರಾಜ! ಗೋವಿಂದನ ಪ್ರಭಾವವನ್ನು ನೂರು ವರ್ಷಗಳು ಹೇಳಿದರೂ ಹೇಳಿ ಮುಗಿಸಲು ಶಕ್ಯವಿಲ್ಲ. ಈ ಅದ್ಭುತವನ್ನು ಕೇಳಬೇಕು.

> 19165004a ಶರತಲ್ಪೇ ಶಯಾನೇನ ಭೀಷ್ಮೇಣ ಪರಿಚೋದಿತಃ ।  
19165004c ಗಾಂಡೀವಧನ್ವಾ ಬೀಭತ್ಸುರ್ಮಾಹಾತ್ಮ್ಯಂ ಕೇಶವಸ್ಯ ಯತ್ ।।  
19165005a ರಾಜ್ಞಾಂ ಮಧ್ಯೇ ಮಹಾರಾಜ ಜ್ಯೇಷ್ಠಂ ಭ್ರಾತರಮಬ್ರವೀತ್ ।  
19165005c ಯುಧಿಷ್ಠಿರಂ ಜಿತಾಮಿತ್ರಮಿತಿ ತಚ್ಛೃಣು ಕೌರವ ।।  

ಮಹಾರಾಜ! ಕೌರವ! ಶರತಲ್ಪದಲ್ಲಿ ಮಲಗಿದ್ದ ಭೀಷ್ಮನಿಂದ ಪ್ರಚೋದಿತನಾದ ಗಾಂಡೀವಧನ್ವಿ ಬೀಭತ್ಸುವು ರಾಜರ ಮಧ್ಯೆ ತನ್ನ ಜ್ಯೇಷ್ಠ ಭ್ರಾತಾ ಜಿತಾಮಿತ್ರ ಯುಧಿಷ್ಠಿರನಿಗೆ ಹೇಳಿದ ಕೇಶವನ ಮಹಾತ್ಮೆಯನ್ನು ಕೇಳು.

> 19165006  ಅರ್ಜುನ ಉವಾಚ ।  
19165006a ಪುರಾಹಂ ದ್ವಾರಕಾಂ ಯಾತಃ ಸಂಬಂಧೀನವಲೋಕಕಃ ।  
19165006c ನ್ಯವಸಂ ಪೂಜಿತಸ್ತತ್ರ ಭೋಜವೃಷ್ಣ್ಯಂಧಕೋತ್ತಮೈಃ ।।  

ಅರ್ಜುನನು ಹೇಳಿದನು: “ಹಿಂದೆ ನಾನು ಸಂಬಂಧಿಗಳನ್ನು ಕಾಣಲು ದ್ವಾರಕೆಗೆ ಹೋಗಿದ್ದೆ. ಅಲ್ಲಿ ವೃಷ್ಣಿ-ಅಂಧಕೋತ್ತಮರಿಂದ ಸತ್ಕರಿಸಲ್ಪಟ್ಟು ವಾಸಿಸುತ್ತಿದ್ದೆ.

> 19165007a ತತಃ ಕದಾಚಿದ್ಧರ್ಮಾತ್ಮಾ ದೀಕ್ಷಿತೋ ಮಧುಸೂದನಃ ।  
19165007c ಏಕಾಹೇನ ಮಹಾಬಾಹುಃ ಶಾಸ್ತ್ರದೃಷ್ಟೇನ ಕರ್ಮಣಾ ।।   

ಆಗ ಒಂದುದಿನ ಧರ್ಮಾತ್ಮಾ ಮಹಾಬಾಹು ಮಧುಸೂದನನು ಶಾಸ್ತ್ರವಿಹಿತ ಕರ್ಮಗಳಿಂದ ಏಕಾಹ ಸೋಮಯಾಗದ ದೀಕ್ಷೆಯನ್ನು ಕೈಗೊಂಡನು. 

> 19165008a ತತೋ ದೀಕ್ಷಿತಮಾಸೀನಮಭಿಗಮ್ಯ ದ್ವಿಜೋತ್ತಮಃ ।  
19165008c ಕೃಷ್ಣಂ ವಿಜ್ಞಾಪಯಾಮಾಸ ತ್ರಾಹಿ ತ್ರಾಹೀತಿ ಚಾಬ್ರವೀತ್ ।।  

ದೀಕ್ಷಿತನಾಗಿ ಕುಳಿತುಕೊಂಡಿದ್ದಾಗ ಓರ್ವ ದ್ವಿಜೋತ್ತಮನು “ತ್ರಾಹಿ! ತ್ರಾಹಿ!” ಎಂದು ಕೃಷ್ಣನಲ್ಲಿ ವಿಜ್ಞಾಪಿಸಿಕೊಂಡನು.

> 19165009  ಬ್ರಾಹ್ಮಣ ಉವಾಚ ।  
19165009a ರಕ್ಷಾಧಿಕಾರೋ ಭವತಃ ಪರಿತ್ರಾಯಸ್ವ ಮಾಂ ವಿಭೋ ।  
19165009c ಚತುರ್ಥಾಂಶಂ ಹಿ ಧರ್ಮಸ್ಯ ರಕ್ಷಿತಾ ಲಭತೇ ಫಲಮ್ ।।  

ಬ್ರಾಹ್ಮಣನು ಹೇಳಿದನು: “ವಿಭೋ! ರಕ್ಷಣೆಯು ನಿನ್ನ ಅಧಿಕಾರವು. ನನ್ನನ್ನು ರಕ್ಷಿಸು. ರಕ್ಷಿಸುವವನು ರಕ್ಷಿತನ ಧರ್ಮದ ನಾಲ್ಕನೆಯ ಒಂದಂಶವನ್ನು ಪಡೆಯುತ್ತಾನೆ.”

> 19165010  ವಾಸುದೇವ ಉವಾಚ ।  
19165010a ನ ಭೇತವ್ಯಂ ದ್ವಿಜಶ್ರೇಷ್ಠ ರಕ್ಷಾಮಿ ತ್ವಾಂ ಕುತೋ ಭಯಮ್ ।  
19165010c ಬ್ರೂಹಿ ತತ್ತ್ವೇನ ಭದ್ರಂ ತೇ ಯದ್ಯಪಿ ಸ್ಯಾತ್ಸುದುಷ್ಕರಮ್ ।।  

ವಾಸುದೇವನು ಹೇಳಿದನು: “ದ್ವಿಜಶ್ರೇಷ್ಠ! ಭಯಪಡಬೇಡ! ನಿನ್ನನ್ನು ರಕ್ಷಿಸುತ್ತೇನೆ. ಭಯವು ಯಾರಿಂದ ಎನ್ನುವುದನ್ನು ತತ್ತ್ವತಃ ಹೇಳು. ನಿನಗೆ ಮಂಗಳವಾಗಲಿ! ಅದು ಎಷ್ಟೇ ದುಷ್ಕರವಾಗಿದ್ದರೂ ಅದನ್ನು ಹೇಳು.”

> 19165011 ಬ್ರಾಹ್ಮಣ ಉವಾಚ ।  
19165011a ಜಾತೋ ಜಾತೋ ಮಹಾಬಾಹೋ ಪುತ್ರೋ ಮೇ ಹ್ರಿಯತೇಽನಘ ।  
19165011c ತ್ರಯೋ ಹೃತಾಶ್ಚತುರ್ಥಂ ತ್ವಂ ಕೃಷ್ಣ ರಕ್ಷಿತುಮರ್ಹಸಿ ।।  

ಬ್ರಾಹ್ಮಣನು ಹೇಳಿದನು: “ಮಹಾಬಾಹೋ! ಅನಘ! ನನ್ನ ಪುತ್ರರು ಹುಟ್ಟುತ್ತಲೇ ಕಾಲನು ಅವರನ್ನು ಅಪಹರಿಸಿಬಿಡುತ್ತಾನೆ. ಮೂರು ಮಕ್ಕಳು ಹಾಗೆ ಅಪಹೃತರಾಗಿದ್ದಾರೆ. ಕೃಷ್ಣ! ನಾಲ್ಕನೆಯವನನ್ನು ನೀನು ರಕ್ಷಿಸಬೇಕು.

> 19165012a ಬ್ರಾಹ್ಮಣ್ಯಾಃ ಸೂತಿಕಾಲೋಽದ್ಯ ತತ್ರ ರಕ್ಷಾ ವಿಧೀಯತಾಮ್ ।  
19165012c ಯಥಾ ಧ್ರಿಯೇದಪತ್ಯಂ ಮೇ ತಥಾ ಕುರು ಜನಾರ್ದನ ।।  

ಇಂದು ಬ್ರಾಹ್ಮಣಿಯ ಪ್ರಸವಕಾಲವು. ಅಲ್ಲಿ ರಕ್ಷಣೆಯನ್ನು ನೀಡಬೇಕು. ಜನಾರ್ದನ! ನನ್ನ ಸಂತಾನವು ಉಳಿದುಕೊಳ್ಳುವಂತೆ ಏನಾದರೂ ಉಪಾಯಮಾಡು!””

> 19165013  ಅರ್ಜುನ ಉವಾಚ ।  
19165013a ತತೋ ಮಾಮಾಹ ಗೋವಿಂದೋ ದೀಕ್ಷಿತೋಽಹಂ ಕ್ರತಾವಿತಿ ।  
19165013c ರಕ್ಷಾ ಚ ಬ್ರಾಹ್ಮಣೇ ಕಾರ್ಯಾ ಸರ್ವಾವಸ್ಥಾಗತೈರಪಿ ।।  

ಅರ್ಜುನನು ಹೇಳಿದನು: “ಆಗ ಗೋವಿಂದನು ನನಗೆ ಹೇಳಿದನು: “ನಾನಾದರೋ ದೀಕ್ಷೆಯನ್ನು ಕೈಗೊಂಡುಬಿಟ್ಟಿದ್ದೇನೆ. ಆದರೆ ಸರ್ವಾವಸ್ಥೆಗಳಲ್ಲಿಯೂ ಬ್ರಾಹ್ಮಣನನ್ನು ರಕ್ಷಿಸಬೇಕಾಗಿದೆ.”

> 19165014a ಶ್ರುತ್ವಾಹಮೇವಂ ಕೃಷ್ಣಸ್ಯ ವಚೋಽವೋಚಂ ನರಾಧಿಪ ।  
19165014c ಮಾಂ ನಿಯೋಜಯ ಗೋವಿಂದ ರಕ್ಷಿಷ್ಯೇಽಹಂ ದ್ವಿಜಂ ಭಯಾತ್ ।।  

ನರಾಧಿಪ! ಕೃಷ್ಣನ ಮಾತನ್ನು ಕೇಳಿ ನಾನು “ಗೋವಿಂದ! ನನ್ನನ್ನು ಈ ಕಾರ್ಯಕ್ಕೆ ನಿಯೋಜಿಸು. ನಾನು ದ್ವಿಜನನ್ನು ಭಯದಿಂದ ರಕ್ಷಿಸುತ್ತೇನೆ!” ಎಂದು ಹೇಳಿದೆನು.

> 19165015a ಇತ್ಯುಕ್ತಃ ಸ ಸ್ಮಿತಂ ಕೃತ್ವಾ ಮಾಮುವಾಚ ಜನಾರ್ದನಃ ।  
19165015c ರಕ್ಷಸೀತ್ಯೇವಮುಕ್ತಸ್ತು ವ್ರೀಡಿತೋಽಸ್ಮಿ ನರಾಧಿಪ ।।  

ಇದನ್ನು ಕೇಳಿ ಜನಾರ್ದನನು ನಸುನಗುತ್ತಾ “ನೀನು ರಕ್ಷಿಸಬಲ್ಲೆಯೇ?” ಎಂದು ಕೇಳಿದನು. ನರಾಧಿಪ! ಅವನ ಆ ಮಾತನ್ನು ಕೇಳಿ ಲಜ್ಜಿತನಾದೆನು.

> 19165016a ತತೋ ಮಾಂ ವ್ರೀಡಿತಂ ಮತ್ವಾ ಪುನರಾಹ ಜನಾರ್ದನಃ ।  
19165016c ಗಮ್ಯತಾಂ ಕೌರವಶ್ರೇಷ್ಠ ಶಕ್ಯತೇ ಯದಿ ರಕ್ಷಿತುಮ್ ।।  

ನಾನು ಲಜ್ಜಿತನಾದೆನೆಂದು ತಿಳಿದು ಜನಾರ್ದನನು ಪುನಃ “ಕೌರವಶ್ರೇಷ್ಠ! ರಕ್ಷಿಸಲು ಶಕ್ತನಾದರೆ ಹೋಗು” ಎಂದನು.

> 19165017a ತ್ವತ್ಪುರೋಗಾಶ್ಚ ರಕ್ಷಂತು ವೃಷ್ಣ್ಯಂಧಕಮಹಾರಥಾಃ ।  
19165017c ಋತೇ ರಾಮಂ ಮಹಾಬಾಹುಂ ಪ್ರದ್ಯುಮ್ನಂ ಚ ಮಹಾಬಲಮ್ ।।  

“ಮಹಾಬಾಹು ರಾಮ ಮತ್ತು ಮಹಾಬಲಿ ಪ್ರದ್ಯುಮ್ನರನ್ನು ಬಿಟ್ಟು ಉಳಿದ ವೃಷ್ಣಿ-ಅಂಧಕ ಮಹಾರಥರು ನಿನ್ನನ್ನು ಮುಂದಿರಿಸಿಕೊಂಡು ರಕ್ಷಿಸಲಿ.”

> 19165018a ತತೋಽಹಂ ವೃಷ್ಣಿಸೈನ್ಯೇನ ಮಹತಾ ಪರಿವಾರಿತಃ ।  
19165018c ತಮಗ್ರತೋ ದ್ವಿಜಂ ಕೃತ್ವಾ ಪ್ರಯಾತಃ ಸಹ ಸೇನಯಾ ।।  

ಆಗ ನಾನು ಮಹಾ ವೃಷ್ಣಿಸೇನೆಯಿಂದ ಪರಿವಾರಿತನಾಗಿ ಆ ದ್ವಿಜನನ್ನು ಮುಂದೆಮಾಡಿಕೊಂಡು ಸೇನೆಯೊಂದಿಗೆ ಪ್ರಯಾಣಿಸಿದೆನು.”

<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ವಾಸುದೇವಮಾಹಾತ್ಮ್ಯೇ ಪಂಚಷಷ್ಟ್ಯಧಿಕಶತತಮೋಽಧ್ಯಾಯಃ ।।  

</details>
