+++
title = "058: ಆರ್ಯಾಸ್ತವಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 58**


</details>

<details><summary>ಸಾರ</summary>



</details>

>ವೈಶಂಪಾಯನ ಉವಾಚ।      
ಆರ್ಯಾಸ್ತವಂ ಪ್ರವಕ್ಷ್ಯಾಮಿ ಯಥೋಕ್ತಂಋಷಿಭಿಃ ಪುರಾ ।  
ನಾರಾಯಣೀಂ ನಮಸ್ಯಾಮಿ ದೇವೀಂ ತ್ರಿಭುವನೇಶ್ವರೀಮ್ ।।  ೨-೫೮-೧
> 
ವೈಶಂಪಾಯನನು ಹೇಳಿದನು: “ಹಿಂದೆ ಋಷಿಗಳು ಹೇಳಿದ ಆರ್ಯಾಸ್ತವವನ್ನು ಹೇಳುತ್ತೇನೆ. ದೇವೀ ತ್ರಿಭುವನೇಶ್ವರೀ ನಾರಾಯಣಿಯನ್ನು ನಮಸ್ಕರಿಸುತ್ತೇನೆ.

>ತ್ವಂ ಹಿ ಸಿದ್ಧಿರ್ಧೃತಿಃ ಕೀರ್ತಿಃ ಶ್ರೀರ್ವಿದ್ಯಾ ಸನ್ನತಿರ್ಮತಿಃ ।  
ಸಂಧ್ಯಾ ರಾತ್ರಿಃ ಪ್ರಭಾ ನಿದ್ರಾ ಕಾಲರಾತ್ರಿಸ್ತಥೈವ ಚ ।।  ೨-೫೮-೨
> 
ನೀನೇ ಸಿದ್ಧಿ, ಧೃತಿ, ಕೀರ್ತಿ, ಶ್ರೀ, ವಿದ್ಯಾ, ಸನ್ನತಿ, ಮತಿ, ಸಂಧ್ಯಾ, ರಾತ್ರಿ, ಪ್ರಭಾ, ನಿದ್ರಾ ಮತ್ತು ಕಾಲರಾತ್ರಿಯು.

>ಆರ್ಯಾ ಕಾತ್ಯಾಯನೀ ದೇವೀ ಕೌಶಿಕೀ ಬ್ರಹ್ಮಚಾರಿಣೀ ।  
ಜನನೀ ಸಿದ್ಧಸೇನಸ್ಯ ಉಗ್ರಚಾರೀ ಮಹಾಬಲಾ ।।  ೨-೫೮-೩
> 
ನೀನು ಆರ್ಯಾ, ಆತ್ಯಾಯನೀ, ದೇವೀ, ಕೌಶಿಕೀ, ಬ್ರಹ್ಮಚಾರಿಣೀ, ಸಿದ್ಧಸೇನ[^1]ನ ಜನನಿ, ಉಗ್ರಚಾರೀ ಮತ್ತು ಮಹಾಬಲವುಳ್ಳವಳು.

>ಜಯಾ ಚ ವಿಜಯಾ ಚೈವ ಪುಷ್ಟಿಸ್ತುಷ್ಟಿಃ ಕ್ಷಮಾ ದಯಾ ।  
ಜ್ಯೇಷ್ಠಾ ಯಮಸ್ಯ ಭಗಿನೀ ನೀಲಕೌಶೇಯವಾಸಿನೀ ।।  ೨-೫೮-೪
> 
ನೀನು ಜಯಾ, ವಿಜಯಾ, ಪುಷ್ಟಿ, ತುಷ್ಟಿ, ಕ್ಷಮಾ, ದಯಾ, ಯಮನ ಜ್ಯೇಷ್ಠ ಭಗಿನೀ, ಮತ್ತು ನೀಲ ವರ್ಣದ ರೇಷ್ಮೆವಸ್ತ್ರವನ್ನು ಧರಿಸಿದವಳು.

>ಬಹುರೂಪಾ ವಿರೂಪಾ ಚ ಅನೇಕವಿಧಿಚಾರಿಣೀ ।  
ವಿರೂಪಾಕ್ಷೀ ವಿಶಾಲಕ್ಷೀ ಭಕ್ತಾನಾಂ ಪರಿರಕ್ಷಿಣೀ ।।  ೨-೫೮-೫
> 
ನೀನು ಬಹುರೂಪಿಣೀ, ವಿರೂಪಿಣೀ, ಮತ್ತು ಅನೇಕವಿಧಿಚಾರಣೀ. ನೀನು ವಿರೂಪಾಕ್ಷೀ, ವಿಶಾಲಾಕ್ಷೀ ಮತ್ತು ಭಕ್ತರ ಪರಿರಕ್ಷಿಣೀ.

>ಪರ್ವತಾಗ್ರೇಷು ಘೋರೇಷು ನದೀಷು ಚ ಗುಹಾಸು ಚ ।  
ವಾಸಸ್ತೇ ಚ ಮಹಾದೇವಿ ವನೇಷೂಪವನೇಷು ಚ ।।  ೨-೫೮-೬
> 
ಮಹಾದೇವೀ! ನೀನು ಘೋರ ಪರ್ವತಶಿಖರಗಳಲ್ಲಿ, ನದಿಗಳಲ್ಲಿ, ಗುಗೆಹಳಲ್ಲಿ ಮತ್ತು ವನ-ಉಪವನಗಳಲ್ಲಿ ವಾಸಿಸುತ್ತೀಯೆ.

>ಶಬರೈರ್ಬರ್ಬರೈಶ್ಚೈವ ಪುಲಿಂದೈಶ್ಚ ಸುಪೂಜಿತಾ ।  
ಮಯೂರಪಿಚ್ಛಧ್ವಜಿನೀ ಲೋಕಾನ್ಕ್ರಮಸಿ ಸರ್ವಶಃ ।।  ೨-೫೮-೭
> 
ನೀನು ಶಬರರು, ಬರ್ಬರರು ಮತ್ತು ಪುಲಿಂದರಿಂದ ಸುಪೂಜಿತೆಯಾಗಿರುವೆ. ನವಿಲುಗರಿಯ ಧ್ವಜವುಳ್ಳವಳೇ! ನೀನು ಎಲ್ಲ ಲೋಕಗಳಲ್ಲಿಯೂ ಸಂಚರಿಸುತ್ತೀಯೆ.

>ಕುಕ್ಕುಟೈಶ್ಛಾಗಲೈರ್ಮೇಷೈಸ್ಸಿಂಹೈರ್ವ್ಯಾಘ್ರೈಸ್ಸಮಾಕುಲಾ ।  
ಘಂಟಾನಿನಾದಬಹುಲಾ ವಿಂಧ್ಯವಾಸಿನ್ಯಭಿಶ್ರುತಾ ।।  ೨-೫೮-೮
> 
ಕೋಳಿಗಳು, ಕುರಿಗಳು, ನರಿಗಳು, ಮೇಷಗಳು, ಸಿಂಹ-ವ್ಯಾಘ್ರಗಳು ನಿನ್ನ ಸುತ್ತಲೂ ಇರುತ್ತವೆ. ವಿಂಧ್ಯಾವಾಸಿನೀ ಎಂದು ವಿಖ್ಯಾತಳಾದ ನಿನ್ನ ಸುತ್ತಲೂ ಅನೇಕ ಘಂಟಾನಾದಗಳಾಗುತ್ತಿರುವೆ.

>ತ್ರಿಶೂಲೀ ಪಟ್ಟಿಶಧರಾ ಸೂರ್ಯಚಂದ್ರಪತಾಕಿನೀ ।  
ನವಮೀ ಕೃಷ್ಣಪಕ್ಷಸ್ಯ ಶುಕ್ಲಸ್ಯೈಕಾದಶೀ ತಥಾ ।।  ೨-೫೮-೯
> 
ನೀನು ತ್ರಿಶೂಲ ಮತ್ತು ಪಟ್ಟಿಶಗಳನ್ನು ಹಿಡಿದಿರುವೆ. ನಿನ್ನ ಪತಾಕೆಯಲ್ಲಿ ಸೂರ್ಯಚಂದ್ರರ ಚಿಹ್ನೆಗಳಿವೆ. ನೀನು ಪ್ರತಿಮಾಸದ ಕೃಷ್ಣಪಕ್ಷದ ನವಮಿ ಮತ್ತು ಶುಕ್ಲಪಕ್ಷದ ಏಕಾದಶಿಯು.

>ಭಗಿನೀ ಬಲದೇವಸ್ಯ ರಜನೀ ಕಲಹಪ್ರಿಯಾ ।  
ಆವಾಸಃ ಸರ್ವಭೂತಾನಾಂ ನಿಷ್ಠಾ ಚ ಪರಮಾ ಗತಿಃ ।।  ೨-೫೮-೧೦
> 
ನೀನು ಬಲದೇವನ ಭಗಿನೀ, ರಜನೀ ಮತ್ತು ಕಲಹಪ್ರಿಯೆ. ಸರ್ವಭೂತಗಳ ಆವಾಸವು ನೀನು. ನಿಷ್ಠೆಯುಳ್ಳವರ ಪರಮ ಗತಿಯು ನೀನು.

>ನಂದಗೋಪಸುತಾ ಚೈವ ದೇವಾನಾಂ ವಿಜಯಾವಹಾ ।  
ಚೀರವಾಸಾಃ ಸುವಾಸಾಶ್ಚ ರೌದ್ರೀ ಸಂಧ್ಯಾಚರೀ ನಿಶಾ ।।  ೨-೫೮-೧೧
> 
ನೀನು ನಂದಗೋಪನ ಸುತೆ. ದೇವತೆಗಳಿಗೆ ವಿಜಯವನ್ನು ತರುವವಳು. ಚೀರವಸ್ತ್ರವನ್ನು ಉಡುವವಳು. ಸುವಾಸಿನೀ, ರುದ್ರೀ, ಮತ್ತು ಸಂಧ್ಯಾಕಾಲ ರಾತ್ರಿಕಾಲಗಳಲ್ಲಿ ಸಂಚರಿಸುವವಳು.

>ಪ್ರಕೀರ್ಣಕೇಶೀ ಮೃತ್ಯುಶ್ಚ ಸುರಾಮಾಂಸಬಲಿಪ್ರಿಯಾ ।  
ಲಕ್ಷ್ಮೀರಲಕ್ಷ್ಮೀರೂಪೇಣ ದಾನವಾನಾಂ ವಧಾಯ ಚ ।।  ೨-೫೮-೧೨
> 
ಪ್ರಕೀರ್ಣಕೇಶೀ! ನೀನು ಮೃತ್ಯು. ಸುರಾಮಾಂಸಬಲಿಪ್ರಿಯೇ! ಲಕ್ಷ್ಮೀ! ನೀನು ದಾನವರ ವಧೆಗಾಗಿ ಅಲಕ್ಷ್ಮಿಯ ರೂಪಧಾರಣೆ ಮಾಡಿದೆ.

>ಸಾವಿತ್ರೀ ಚಾಪಿ ದೇವಾನಾಂ ಮಾತಾ ಮಂತ್ರಗಣಸ್ಯ ಚ ।  
ಕನ್ಯಾನಾಂ ಬ್ರಹ್ಮಚರ್ಯತ್ವಂ ಸೌಭಾಗ್ಯಂ ಪ್ರಮದಾಸು ಚ ।।  ೨-೫೮-೧೩
> 
ಸಾವಿತ್ರೀ! ನೀನು ದೇವತೆಗಳ ಮತ್ತು ಮಂತ್ರಗಣದ ಮಾತೆ. ನೀನ? ಕನ್ಯೆಯರ ಬ್ರಹ್ಮಚರ್ಯ ಮತ್ತು ವಿವಾಹಿತರ ಸೌಭಾಗ್ಯವು.

>ಅಂತರ್ವೇದೀ ಚ ಯಜ್ಞಾನಾಮೃತ್ವಿಜಾಂ ಚೈವ ದಕ್ಷಿಣಾ ।  
ಕರ್ಷುಕಾಣಾಂ ಚ ಸೀತೇತಿ ಭೂತಾನಾಂ ಧರಣೀತಿ ಚ ।।  ೨-೫೮-೧೪
> 
ನೀನು ಯಜ್ಞಗಳ ಅಂತರ್ವೇದೀ ಮತ್ತು ಋತ್ವಿಜರ ದಕ್ಷಿಣೆ. ಕೃಷಿಕರ ನೇಗಿಲು ನೀನು ಮತ್ತು ಜೀವಿಗಳ ಧರಣಿಯು ನೀನು.

>ಸಿದ್ಧಿಃ ಸಾಂಯಾತ್ರಿಕಾಣಾಂ ತು ವೇಲಾ ತ್ವಂ ಸಾಗರಸ್ಯ ಚ ।  
ಯಕ್ಷಾಣಾಂ ಪ್ರಥಮಾ ಯಕ್ಷೀ ನಾಗಾನಾಂ ಸುರಸೇತಿ ಚ ।।  ೨-೫೮-೧೫
> 
ಹಡಗುಗಳಲ್ಲಿ ಪ್ರಯಾಣಿಸುವ ವರ್ತಕರ ಸಿದ್ಧಿಯು ನೀನು. ಸಾಗರದ ತೀರವು ನೀನು. ಯಕ್ಷರಲ್ಲಿ ಪ್ರಥಮ ಯಕ್ಷಿಯು ನೀನು ಮತ್ತು ನಾಗಗಳ ಮಾತೆ ಸುರಸಾ ನೀನು.

>ಬ್ರಹ್ಮವಾದಿನ್ಯಥೋ ದೀಕ್ಷಾ ಶೋಭಾ ಚ ಪರಮಾ ತಥಾ ।  
ಜ್ಯೋತಿಷಾಂ ತ್ವಂ ಪ್ರಭಾ ದೇವಿ ನಕ್ಷತ್ರಾಣಾಂ ಚ ರೋಹಿಣೀ ।।  ೨-೫೮-೧೬
> 
ನೀನು ಬ್ರಹ್ಮವಾದಿನೀ ದೀಕ್ಷಾ ಮತ್ತು ಪರಮ ಶೋಭನೆ. ನಕ್ಷತ್ರಗಳ ಪ್ರಭೆಯು ನೀನು ಮತ್ತು ನಕ್ಷತ್ರಗಳಲ್ಲಿ ನೀನು ರೋಹಿಣೀ.

>ರಾಜದ್ವಾರೇಷು ತೀರ್ಥೇಷು ನದೀನಾಂ ಸಂಗಮೇಷು ಚ ।  
ಪೂರ್ಣಾ ಚ ಪೂರ್ಣಿಮಾ ಚಂದ್ರೇ  ಕೃತ್ತಿವಾಸಾ ಇತಿ ಸ್ಮೃತಾ ।।  ೨-೫೮-೧೭
> 
ರಾಜದ್ವಾರಗಳಲ್ಲಿ, ತೀರ್ಥಕ್ಷೇತ್ರಗಳಲ್ಲಿ ಮತ್ತು ನದಿಗಳ ಸಂಗಮಗಳಲ್ಲಿರುವ ಪೂರ್ಣ ಲಕ್ಷ್ಮಿಯು ನೀನು. ಚಂದ್ರನ ಪೂರ್ಣಿಮೆಯು ನೀನು ಮತ್ತು ನಿನ್ನನ್ನು ಕೃತ್ತಿವಾಸಾ ಎಂದು ಕರೆಯುತ್ತಾರೆ.

>ಸರಸ್ವತೀ ಚ ವಾಲ್ಮೀಕೇ ಸ್ಮೃತಿರ್ದ್ವೈಪಾಯನೇ ತಥಾ ।  
ಋಷೀಣಾಂ ಧರ್ಮಬುದ್ಧಿಸ್ತು ದೇವಾನಾಂ ಮಾನಸೀ ತಥಾ ।  
ಸುರಾ ದೇವೀ ಚ ಭೂತೇಷು ಸ್ತೂಯಸೇ ತ್ವಂ ಸ್ವಕರ್ಮಭಿಃ ।।  ೨-೫೮-೧೮
> 
ವಾಲ್ಮೀಕಿಯಲ್ಲಿರುವ ಸರಸ್ವತಿಯು ನೀನು. ದ್ವೈಪಾಯನನಲ್ಲಿರುವ ಸ್ಮೃತಿಯು ನೀನು. ಋಷಿಗಳ ಧರ್ಮಬುದ್ಧಿಯು ಮತ್ತು ದೇವತೆಗಳ ಮಾನಸಿಯು ನೀನು. ಭೂತಗಳಲ್ಲಿ ನೀನು ಸುರಾದೇವೀ. ನಿನ್ನ ಕರ್ಮಗಳಿಂದ ನೀನು ಸ್ತುತಿಸಲ್ಪಡುತ್ತೀಯೆ.

>ಇಂದ್ರಸ್ಯ ಚಾರುದೃಷ್ಟಿಸ್ತ್ವಂ ಸಹಸ್ರನಯನೇತಿ ಚ ।  
ತಾಪಸಾನಾಂ ಚ ದೇವೀ ತ್ವಮರಣೀ ಚಾಗ್ನಿಹೋತ್ರಿಣಾಮ್ ।।  ೨-೫೮-೧೯
> 
ಇಂದ್ರನ ಮನೋಹರ ದೃಷ್ಟಿಯು ನೀನು. ಸಹಸ್ರನಯನಳೂ ನೀನು. ತಾಪಸಿಗಳ ದೇವಿಯು ನೀನು ಮತ್ತು ಅಗ್ನಿಹೋತ್ರಿಗಳ ಅರಣಿಯು ನೀನು.

>ಕ್ಷುಧಾ ಚ ಸರ್ವಭೂತಾನಾಂ ತೃಪ್ತಿಸ್ತ್ವಂ ದೈವತೇಷು ಚ ।  
ಸ್ವಾಹಾ ತೃಪ್ತಿರ್ಧೃತಿರ್ಮೇಧಾ ವಸೂನಾಂ ತ್ವಂ ವಸೂಮತೀ ।।  ೨-೫೮-೨೦
> 
ನೀನು ಸರ್ವಭೂತಗಳ ಹಸಿವೆ ಮತ್ತು ಸರ್ವ ದೇವತೆಗಳ ತೃಪ್ತಿಯೂ ನೀನೇ. ನೀನೇ ಸ್ವಾಹಾ, ತೃಪ್ತಿ, ಧೃತಿ ಮತ್ತು ಮೇಧಾ. ವಸುಗಳ ವಸೂಮತಿಯೂ ನೀನೇ.

>ಆಶಾ ತ್ವಂ ಮಾನುಷಾಣಾಂ ಚ ಪುಷ್ಟಿಶ್ಚ ಕೃತಕರ್ಮಣಾಮ್ ।  
ದಿಶಶ್ಚ ವಿದಿಶಶ್ಚೈವ ತಥಾ ಹ್ಯಗ್ನಿಶಿಖಾ ಪ್ರಭಾ ।।  ೨-೫೮-೨೧
> 
ಮನುಷ್ಯರ ಆಶಾ ನೀನು. ಕೃತಕರ್ಮಿಗಳ ಪುಷ್ಟಿಯು ನೀನು. ದಿಕ್ಕುಗಳು, ಉಪದಿಕ್ಕುಗಳು, ಅಗ್ನಿಶಿಖಾ ಮತ್ತು ಪ್ರಭೆಯು ನೀನು.

>ಶಕುನೀ ಪೂತನಾ ತ್ವಂ ಚ ರೇವತೀ ಚ ಸುದಾರುಣಾ ।  
ನಿದ್ರಾಪಿ ಸರ್ವಭೂತಾನಾಂ ಮೋಹಿನೀ ಕ್ಷತ್ರಿಯಾ ತಥಾ ।।  ೨-೫೮-೨೨
> 
ನೀನು ಶಕುನೀ, ಪೂತನಾ ಮತ್ತು ಸುದಾರುಣ ರೇವತೀ. ಸರ್ವಭೂತಗಳನ್ನೂ ಮೋಹಗೊಳಿಸುವ ನಿದ್ರೆಯೂ ನೀನು. ನೀನು ಕ್ಷತ್ರಿಯಾ.

>ವಿದ್ಯಾನಾಂ ಬ್ರಹ್ಮವಿದ್ಯಾ ತ್ವಮೋಂಕಾರೋಽಥ ವಷಟ್ ತಥಾ ।  
ನಾರೀಣಾಂ ಪಾರ್ವತೀಂ ಚ ತ್ವಾಂ ಪೌರಾಣೀಮೃಷಯೋ ವಿದುಃ ।।  ೨-೫೮-೨೩
> 
ವಿದ್ಯೆಗಳಲ್ಲಿ ನೀನು ಬ್ರಹ್ಮವಿದ್ಯಾ. ನೀನು ಓಂಕಾರ ಮತ್ತು ವಷಟ್ಕಾರ. ಪುರಾಣಜ್ಞ ಋಷಿಗಳು ನಿನ್ನನ್ನು ನಾರಿಯರಲ್ಲಿ ಪಾರ್ವತಿಯೆಂದು ತಿಳಿದಿರುತ್ತರೆ.

>ಅರೂಂಧತೀ ಚ ಸಾಧ್ವೀನಾಂ ಪ್ರಜಾಪತಿವಚೋ ಯಥಾ
ಯಥಾರ್ಥನಾಮಭಿರ್ದಿವ್ಯೈರಿಂದ್ರಾಣೀ ಚೇತಿ ವಿಶ್ರುತಾ ।।  ೨-೫೮-೨೪
> 
ಪ್ರಜಾಪತಿಯು ಹೇಳಿದಂತೆ ಸಾಧ್ವಿಯರಲ್ಲಿ ಅರುಂಧತಿಯು ನೀನು. ನಿನ್ನ ಯಥಾರ್ಥನಾಮವಾದ ಇಂದ್ರಾಣಿ ಎಂದು ನೀನು ವಿಶ್ರುತಳಾಗಿರುವೆ.

>ತ್ವಯಾ ವ್ಯಾಪ್ತಮಿದಂ ಸರ್ವಂ ಜಗತ್ಸ್ಥಾವರಜಂಗಮಮ್ ।  
ಸಂಗ್ರಾಮೇಷು ಚ ಸರ್ವೇಷು ಅಗ್ನಿಪ್ರಜ್ವಲಿತೇಷು ಚ ।  
ನದೀತೀರೇಷು ಚೌರೇಷು ಕಾಂತಾರೇಷು ಭಯೇಷು ಚ ।।  ೨-೫೮-೨೫  
ಪ್ರವಾಸೇ ರಾಜಬಂಧೇ ಚ ಶತ್ರೂಣಾಂ ಚ ಪ್ರಮರ್ದನೇ ।  
ಪ್ರಾಣಾತ್ಯಯೇಷು ಸರ್ವೇಷು ತ್ವಂ ಹಿ ರಕ್ಷಾ ನ ಸಂಶಯಃ ।।  ೨-೫೮-೨೬
> 
ಸ್ಥಾವರಜಂಗಮ ಯುಕ್ತವಾದ ಈ ಸರ್ವ ಜಗತ್ತನ್ನೂ ನೀನು ವ್ಯಾಪಿಸಿರುವೆ. ಸರ್ವ ಸಂಗ್ರಾಮಗಳಲ್ಲಿ, ಅಗ್ನಿಯು ಪ್ರಜ್ವಲಿಸುತ್ತಿರುವಲ್ಲಿ, ನದೀತೀರಗಳಲ್ಲಿ, ಕಳ್ಳರಿರುವಲ್ಲಿ, ಕಾಂತಾರಗಳಲ್ಲಿ, ಭಯೋತ್ಪಾದಕ ಪರಿಸ್ಥಿತಿಗಳಲ್ಲಿ, ಪ್ರವಾಸದಲ್ಲಿ, ರಾಜಬಂಧನದಲ್ಲಿ, ಶತ್ರುಗಳನ್ನು ಮರ್ದಿಸುವಾಗ ಮತ್ತು ಸರ್ವ ಪ್ರಾಣಸಂಕಟಗಳಲ್ಲಿ ನೀನು ರಕ್ಷಿಸುತ್ತೀಯೆ ಎನ್ನುವುದರಲ್ಲಿ ಸಂಶಯವಿಲ್ಲ.

>ತ್ವಯಿ ಮೇ ಹೃದಯಂ ದೇವಿ ತ್ವಯಿ ಚಿತ್ತಂ ಮನಸ್ತ್ವಯಿ ।  
ರಕ್ಷ ಮಾಂ ಸರ್ವಪಾಪೇಭ್ಯಃ ಪ್ರಸಾದಂ ಕರ್ತುಮರ್ಹಸಿ ।।  ೨-೫೮-೨೭
> 
ನನ್ನ ಹೃದಯವು ನಿನ್ನದು. ದೇವೀ! ಚಿತ್ತವು ನಿನ್ನದು. ಮನಸ್ಸು ನಿನ್ನದು. ಸರ್ವಪಾಪಗಳಿಂದ ನನ್ನನ್ನು ರಕ್ಷಿಸಿ ಕರುಣೆ ತೋರಿಸಬೇಕು.

>ಇಮಂ ಯಃ ಸುಸ್ತವಂ ದಿವ್ಯಮಿತಿ ವ್ಯಾಸಪ್ರಕಲ್ಪಿತಮ್ ।  
ಯಃ ಪಠೇತ್ಪ್ರಾತರುತ್ಥಾಯ ಶುಚಿಃ ಪ್ರಯತಮಾನಸಃ ।।  ೨-೫೮-೨೮  
ತ್ರಿಭಿರ್ಮಾಸೈಃ ಕಾಂಕ್ಷಿತಂ ಚ ಫಲಂ ವೈ ಸಂಪ್ರಯಚ್ಛಸಿ ।  
ಷಡ್ಭಿರ್ಮಾಸೈರ್ವರಿಷ್ಠಂ ತು ವರಮೇಕಂ ಪ್ರಯಚ್ಛಸಿ ।।  ೨-೫೮-೨೯
> 
ಹೀಗೆ ವ್ಯಾಸನು ಕಲ್ಪಿಸಿರುವ ನನ್ನ ಈ ದಿವ್ಯ ಸುಸ್ತವವನ್ನು ಪ್ರಾತಃ ಎದ್ದು ಶುಚಿಯಾಗಿ ಪ್ರಯತಮಾನಸನಾಗಿ ಪಠಿಸುವವನಿಗೆ ಮೂರು ಮಾಸಗಳಲ್ಲಿ ಕಾಂಕ್ಷಿತ ಫಲವನ್ನು ನೀಡುತ್ತೀಯೆ. ಆರು ಮಾಸಗಳಲ್ಲಿ ಅವನಿಗೆ ವರಿಷ್ಠ ವರವೊಂದನ್ನು ನೀಡುತ್ತೀಯೆ.

>ಅರ್ಚಿತಾ ತು ತ್ರಿಭಿರ್ಮಾಸೈರ್ದಿವ್ಯಂ ಚಕ್ಷುಃ ಪ್ರಯಚ್ಛಸಿ ।  
ಸಂವತ್ಸರೇಣ ಸಿದ್ಧಿಂ ತು ಯಥಾಕಾಮಂ ಪ್ರಯಚ್ಛಸಿ ।।  ೨-೫೮-೩೦
> 
ಮುರು ಮಾಸಗಳು ನಿನ್ನನ್ನು ಅರ್ಚಿಸಿದರೆ ದಿವ್ಯ ಚಕ್ಷುವನ್ನು ನೀಡುತ್ತೀಯೆ. ಒಂದು ಸಂವತ್ಸರದಲ್ಲಿ ಬಯಸಿದ ಸಿದ್ಧಿಯನ್ನು ನೀಡುತ್ತೀಯೆ.

>ಸತ್ಯಂ ಬ್ರಹ್ಮ ಚ ದಿವ್ಯಂ ಚ ದ್ವೈಪಾಯನವಚೋ ಯಥಾ ।  
ನೃಣಾಂ ಬಂಧಂ ವಧಂ ಘೋರಂ ಪುತ್ರನಾಶಂ ಧನಕ್ಷಯಮ್ ।।  ೨-೫೮-೩೧  
ವ್ಯಾಧಿಮೃತ್ಯುಭಯಂ ಚೈವ ಪೂಜಿತಾ ಶಮಯಿಷ್ಯಸಿ ।  
ಭವಿಷ್ಯಸಿ ಮಹಾಭಾಗೇ ವರದಾ ಕಾಮರೂಪಿಣೀ ।।  ೨-೫೮-೩೨
> 
ದ್ವೈಪಾಯನನ ವಚನದಂತೆ ನೀನು ಸತ್ಯ ಮತ್ತು ದಿವ್ಯ ಬ್ರಹ್ಮ. ಪೂಜಿತಳಾದ ನೀನು ಮನುಷ್ಯರ ವಂಧನ, ಘೋರ ವಧೆ, ಪುತ್ರನಾಶ, ಧನಕ್ಷಯ, ವ್ಯಾಧಿ-ಮೃತ್ಯುಭಯವನ್ನು ಹೋಗಲಾಡಿಸುತ್ತೀಯೆ. ಮಹಾಭಾಗೇ! ಕಾಮರೂಪಿಣೀ! ನೀನು ವರವನ್ನು ನೀಡುತ್ತೀಯೆ.

>ಮೋಹಯಿತ್ವಾ ಚ ತಂ ಕಂಸಮೇಕಾ ತ್ವಂ ಭೋಕ್ಷ್ಯಸೇ ಜಗತ್ ।  
ಅಹಮಪ್ಯಾತ್ಮನೋ ವೃತ್ತಿಂ ವಿಧಾಸ್ಯೇ ಗೋಷು ಗೋಪವತ್ ।  
ಸ್ವವೃದ್ಧ್ಯರ್ಥಮಹಂ ಚೈವ ಕರಿಷ್ಯೇ ಕಂಸಗೋಪತಾಮ್ ।।  ೨-೫೮-೩೩
> 
ಕಂಸನನ್ನು ನೀನು ಮೋಹವಶನನ್ನಾಗಿಸಿ ಓರ್ವಳೇ ಜಗತ್ತನ್ನು ಭೋಗಿಸುತ್ತೀಯೆ. ನಾನೂ ಕೂಡ ನನ್ನನ್ನು ಗೋವುಗಳ ಮಧ್ಯೆ ಗೋಪಾನಕನ ವೃತ್ತಿಯಲ್ಲಿ ತೊಡಗಿಸಿಕೊಳ್ಳುತ್ತೇನೆ. ನನ್ನ ವೃದ್ಧಿಗಾಗಿ ನಾನು ಕಂಸನ ಗೋಪಾಲಕನಾಗುತ್ತೇನೆ.”

>ಏವಂ ತಾಂ ಸ ಸಮಾದಿಶ್ಯ ಗತೋಽಂತರ್ಧಾನಮೀಶ್ವರಃ ।  
ಸಾ ಚಾಪಿ ತಂ ನಮಸ್ಕೃತ್ಯ ತಥಾಸ್ತ್ವಿತಿ ಚ ನಿಶ್ಚಿತಾ ।।  ೨-೫೮-೩೪
> 
ಹೀಗೆ ಅವಳಿಗೆ ಆದೇಶವನ್ನಿತ್ತು ಆ ಈಶ್ವರನು ಅಂತರ್ಧಾನನಾದನು. ಅವಳೂ ಕೂಡ ಅವನಿಗೆ ನಮಸ್ಕರಿಸಿ ಹಾಗೆ ಮಾಡಲು ನಿಶ್ಚಯಿಸಿದಳು.

>ಯಶ್ಚೈತತ್ಪಠತೇ ಸ್ತೋತ್ರಂ ಶೃಣುಯಾದ್ವಾಪ್ಯಭೀಕ್ಷ್ಣಶಃ ।  
ಸರ್ವಾರ್ಥಸಿದ್ಧಿಂ ಲಭತೇ ನರೋ ನಾಸ್ತ್ಯತ್ರ ಸಂಶಯಃ ।।  ೨-೫೮-೩೫
> 
ಈ ಸ್ತೋತ್ರವನ್ನು ಪಠಿಸುವ ಮತ್ತು ಕೇಳುವ ನರನು ಬಯಸಿದ ಎಲ್ಲ ಮನೋರಥಗಳನ್ನೂ ಪಡೆದುಕೊಳ್ಳುತ್ತಾನೆ. ಇದರಲ್ಲಿ ಸಂಶಯವಿಲ್ಲ.”


<details><summary>ಸಮಾಪ್ತಿ</summary>

ಇತಿ ಶ್ರಿಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ಸ್ವಪ್ನಗರ್ಭವಿಧಾನೇ ಆರ್ಯಾಸ್ತುತೌ ಅಷ್ಟಪಂಚಾಶತ್ತಮೋಽಧ್ಯಾಯಃ

</details>

[^1]: ಕುಮಾರ, ಕಾರ್ತಿಕೇಯ.
