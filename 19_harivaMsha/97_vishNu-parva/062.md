+++
title = "062: ಯಮಲಾರ್ಜುನಭಂಗಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 62**


</details>

<details><summary>ಸಾರ</summary>



</details>


> 19062001  ವೈಶಂಪಾಯನ ಉವಾಚ ।  
19062001a ಕಾಲೇ ಗಚ್ಛತಿ ತೌ ಸೌಮ್ಯೌ ದಾರಕೌ ಕೃತನಾಮಕೌ ।  
19062001c ಕೃಷ್ಣಸಂಕರ್ಷಣೌ ಚೋಭೌ ರಿಂಗಿಣೌ ಸಮಪದ್ಯತಾಮ್ ।।

ವೈಶಂಪಾಯನನು ಹೇಳಿದನು: “ಕಾಲವು ಕಳೆದಂತೆ ಕೃಷ್ಣ-ಸಂಕರ್ಷಣ ಎಂಬ ಹೆಸರಿಟ್ಟಿದ್ದ ಆ ಇಬ್ಬರು ಸೌಮ್ಯ ಶಿಶುಗಳು ಅಂಬೆಗಾಲಿಕ್ಕತೊಡಗಿದವು.

> 19062002a ತಾವನ್ಯೋನ್ಯಗತೌ ಬಾಲೌ ಬಾಲ್ಯಾದೇವೈಕತಾಂ ಗತೌ ।  
19062002c ಏಕಮೂರ್ತಿಧರೌ ಕಾಂತೌ ಬಾಲಚಂದ್ರಾರ್ಕವರ್ಚಸೌ ।।

ಆ ಬಾಲಕರಿಬ್ಬರೂ ಅನ್ಯೋನ್ಯರಾಗಿದ್ದರು. ಬಾಲಕರಿಬ್ಬರೂ ಒಂದೇ ಎಂಬಂತಿದ್ದರು. ಉದಯಿಸುತ್ತಿರುವ ಚಂದ್ರ-ಸೂರ್ಯರ ವರ್ಚಸ್ಸಿನಿಂದ ಕೂಡಿ ಆಕರ್ಷಿತರಾಗಿದ್ದ ಅವರಿಬ್ಬರ ಶರೀರವೂ ಒಂದೇ ಆಗಿ ಕಾಣುತ್ತಿತ್ತು.

> 19062003a ಏಕನಿರ್ಮಾಣನಿರ್ಮುಕ್ತಾವೇಕಶಯ್ಯಾಸನಾಶನೌ ।  
19062003c ಏಕವೇಷಹರಾವೇಕಂ ಪುಷ್ಯಮಾನೌ ಶಿಶುವ್ರತಮ್ ।।

ಅವರಿಬ್ಬರೂ ಒಂದೇ ರೀತಿಯಲ್ಲಿ ಮಾಡಲ್ಪಟ್ಟಿದ್ದರು. ಒಂದೇ ರೀತಿಯಲ್ಲಿ ನಿರ್ಮುಕ್ತರಾಗಿದ್ದರು. ಒಂದೇ ಹಾಸಿಗೆಯಲ್ಲಿ ಮಲಗುತ್ತಿದ್ದರು. ಒಂದೇ ಆಸನದಲ್ಲಿ ಕುಳಿತುಕೊಳ್ಳುತ್ತಿದ್ದರು ಮತ್ತು ಒಟ್ಟಿಗೇ ಊಟಮಾಡುತ್ತಿದ್ದರು. ಒಂದೇ ರೀತಿಯ ವೇಷಭೂಷಣಗಳನ್ನು ಧರಿಸುತ್ತಿದ್ದರು. ಒಂದೇ ರೀತಿಯ ಶಿಶುಚರ್ಯವನ್ನು ನಡೆಸುತ್ತಿದ್ದರು.

> 19062004a ಏಕಕಾರ್ಯಾಂತರಗತಾವೇಕದೇಹೌ ದ್ವಿಧಾಕೃತೌ ।  
19062004c ಏಕಚರ್ಯೌ ಮಹಾವೀರ್ಯಾವೇಕಸ್ಯ ಶಿಶುತಾಂ ಗತೌ ।।

ಎರಡಾಗಿದ್ದರೂ ಒಂದೇ ದೇಹವೋ ಎಂಬಂತೆ ಇಬ್ಬರೂ ಒಂದೇ ಕಾರ್ಯದಲ್ಲಿ ತೊಡಗುತ್ತಿದ್ದರು. ಒಂದೇ ರೀತಿಯಲ್ಲಿ ನಡೆದುಕೊಳ್ಳುತ್ತಿದ್ದ ಅವರು ಶಿಶುಗಳಾಗಿದ್ದರೂ ಸಮನಾಗಿ ಮಹಾವೀರ್ಯವಂತರಾಗಿದ್ದರು.

> 19062005a ಏಕಪ್ರಮಾಣೌ ಲೋಕಾನಾಂ ದೇವವೃತ್ತಾಂತಮಾನುಷೌ ।  
19062005c ಕೃತ್ಸ್ನಸ್ಯ ಜಗತೋ ಗೋಪಾ ಸಂವೃತ್ತೌ ಗೋಪದಾರಕೌ ।।

ಅವರ ಶರೀರಗಳು ಒಂದೇ ಪ್ರಮಾಣದಲ್ಲಿದ್ದವು. ಇಬ್ಬರೂ ದೇವತೆಗಳ ಉದ್ದೇಶಕ್ಕಾಗಿ ಮನುಷ್ಯ ಜನ್ಮವನ್ನು ತಳೆದಿದ್ದರು. ಸಂಪೂರ್ಣ ಜಗತ್ತಿನ ರಕ್ಷಕರಾಗಿದ್ದ ಅವರು ಗೋಪಬಾಲಕರಾಗಿ ಗೋಪರ ಮಧ್ಯೆ ಬೆಳೆಯುತ್ತಿದ್ದರು.

> 19062006a ಅನ್ಯೋನ್ಯವ್ಯತಿಷಕ್ತಾಭಿಃ ಕ್ರೀಡಾಭಿರಭಿಶೋಭಿತೌ ।  
19062006c ಅನ್ಯೋನ್ಯಕಿರಣಗ್ರಸ್ತೌ ಚಂದ್ರಸೂರ್ಯಾವಿವಾಂಬರೇ ।।

ಅನ್ಯೋನ್ಯರನ್ನು ಪ್ರೀತಿಸುತ್ತಿದ್ದ ಅವರು ಆಡುತ್ತಿದ್ದಾಗ ಅತಿಯಾಗಿ ಶೋಭಿಸುತ್ತಿದ್ದರು. ಅಂಬರದಲ್ಲಿ ಚಂದ್ರ-ಸೂರ್ಯರಂತೆ ಅವರು ಅನ್ಯೋನ್ಯರ ಕಿರಣಗಳನ್ನು ಸೂಸುತ್ತಿದ್ದರು.

> 19062007a ವಿಸರ್ಪಂತೌ ತು ಸರ್ವತ್ರ ಸರ್ಪಭೋಗಭುಜಾವುಭೌ ।  
19062007c ರೇಜತುಃ ಪಾಂಸುದಿಗ್ಧಾಂಗೌ ದೃಪ್ತೌ ಕಲಭಕಾವಿವ ।।

ಹಾವಿನ ಹೆಡೆಗಳಂತಿದ್ದ ಭುಜಗಳಿಂದ ಅವರಿಬ್ಬರೂ ಎಲ್ಲಕಡೆ ಹರಿದಾಡುತ್ತಿದ್ದರು. ಅಂಗಾಂಗಗಳು ಧೂಳಿನಿಂದ ತುಂಬಿಕೊಂಡಿದ್ದಾಗ ಅವರು ಸೊಕ್ಕಿದ ಆನೆಯ ಮರಿಗಳಂತೆ ತೋರುತ್ತಿದ್ದರು.

> 19062008a ಕ್ವಚಿದ್ಭಸ್ಮಪ್ರದೀಪ್ತಾಂಗೌ ಕರೀಷಪ್ರೋಕ್ಷಿತೌ ಕ್ವಚಿತ್ ।  
19062008c ತೌ ತತ್ರ ಪರ್ಯಧಾವೇತಾಂ ಕುಮಾರಾವಿವ ಪಾವಕೀ ।।

ಕೆಲವೊಮ್ಮೆ ಅವರ ಅಂಗಾಂಗಗಳು ಬೂದಿಯಿಂದ ಲೇಪಗೊಳ್ಳುತ್ತಿತ್ತು. ಕೆಲವೊಮ್ಮೆ ಸಗಣಿಯಿಂದ ಲೇಪಗೊಳ್ಳುತ್ತಿದ್ದವು. ಪಾವಕನ ಮಗ ಕುಮಾರನಂತೆ ಅವರು ಅಲ್ಲಲ್ಲಿ ಓಡಾಡುತ್ತಿದ್ದರು.

> 19062009a ಕ್ವಚಿಜ್ಜಾನುಭಿರುದ್ಘೃಷ್ಟೈಃ ಸರ್ಪಮಾನೌ ವಿರೇಜತುಃ ।  
19062009c ಕ್ರೀಡಂತೌ ವತ್ಸಶಾಲಾಸು ಶಕೃದ್ದಿಗ್ಧಾಂಗಮೂರ್ಧಜೌ ।।

ಕೆಲವೊಮ್ಮೆ ಅವರು ತಮ್ಮ ತೊಡೆಗಳನ್ನೂರಿ ತೆವಳುತ್ತಾ ರಾರಾಜಿಸುತ್ತಿದ್ದರು. ಗೋಕರುಗಳ ಕೊಟ್ಟಿಗೆಯಲ್ಲಿ ಆಟವಾಡುತ್ತಿದ್ದಾಗ ಅವರ ಅಂಗಾಂಗ ಮತ್ತು ನೆತ್ತಿಗಳು ಸಗಣಿಯಿಂದ ಲೇಪಗೊಳ್ಳುತ್ತಿದ್ದವು.

> 19062010a ಶುಶುಭಾತೇ ಶ್ರಿಯಾ ಜುಷ್ಟಾವಾನಂದಜನನೌ ಪಿತುಃ ।  
19062010c ಜನಂ ಚ ವಿಪ್ರಕುರ್ವಾಣೌ ವಿಹಸಂತೌ ಕ್ವಚಿತ್ಕ್ವಚಿತ್ ।।

ರೂಪದಲ್ಲಿ ಅವರು ಶೋಭಿಸುತ್ತಿದ್ದರು ಮತ್ತು ತಾಯಿ-ತಂದೆಯರಿಗೆ ಆನಂದವನ್ನುಂಟುಮಾಡುತ್ತಿದ್ದರು. ಆಗಾಗ ಅವರು ತುಂಟಾಟಮಾಡಿ ನಗುತ್ತಿದ್ದರು.

> 19062011a ತೌ ತತ್ರ ಕೌತೂಹಲಿನೌ ಮೂರ್ಧಜವ್ಯಾಕುಲೇಕ್ಷಣೌ ।  
19062011c ರೇಜತುಶ್ಚಂದ್ರವದನೌ ದಾರಕೌ ಸುಕುಮಾರಕೌ ।।

ಕುತೂಹಲರಾಗಿದ್ದಾಗ ಅಲ್ಲಿ ಅವರ ಮುಂಗುರುಗೂದಲುಗಳು ಕಣ್ಣುಗಳ ಮೇಲೆ ಬರುತ್ತಿದ್ದವು. ಆ ಸುಕುಮಾರ ಬಾಲಕರ ಮುಖಗಳು ಚಂದ್ರನಂತೆ ಬೆಳಗುತ್ತಿದ್ದವು.

> 19062012a ಅತಿಪ್ರಸಕ್ತೌ ತೌ ದೃಷ್ಟ್ವಾ ಸರ್ವವ್ರಜವಿಚಾರಿಣೌ
19062012c ನಾಶಕತ್ತೌ ವಾರಯಿತುಂ ನಂದಗೋಪಃ ಸುದುರ್ಮದೌ ।।

ಅವರಿಬ್ಬರೂ ವ್ರಜದಲ್ಲೆಲ್ಲಾ ತಿರುಗಾಡಲು ಅತಿ ಆಸಕ್ತರಾಗಿದ್ದರು. ಅವರು ಎಷ್ಟು ದುರ್ಮದರಾಗಿದ್ದರೆಂದರೆ ನಂದಗೋಪನಿಗೂ ಅವರನ್ನು ತಡೆಯಲು ಸಾಧ್ಯವಾಗುತ್ತಿರಲಿಲ್ಲ.

> 19062013a ತತೋ ಯಶೋದಾ ಸಂಕ್ರುದ್ಧಾ ಕೃಷ್ಣಂ ಕಮಲಲೋಚನಮ್ ।  
19062013c ಆನಾಯ್ಯ ಶಕಟೀಮೂಲೇ ಭರ್ತ್ಸಯಂತೀ ಪುನಃ ಪುನಃ ।।

ಆಗ ಕ್ರುದ್ಧಳಾದ ಯಶೋದೆಯು ಕಮಲಲೋಚನ ಕೃಷ್ಣನನ್ನು ಪುನಃ ಪುನಃ ಬೈಯುತ್ತಾ ಒಂದು ಗಾಡಿಯ ಬಳಿ ಕರೆದುಕೊಂಡು ಹೋದಳು.

> 19062014a ದಾಮ್ನಾ ಚೈವೋದರೇ ಬದ್ಧ್ವಾ ಪ್ರತ್ಯಬಂಧದುಲೂಖಲೇ ।  
19062014c ಯದಿ ಶಕ್ತೋಽಸಿ ಗಚ್ಛೇತಿ ತಮುಕ್ತ್ವಾ ಕರ್ಮ ಸಾಕರೋತ್ ।।

ಅವನ ಹೊಟ್ಟೆಗೆ ಒಂದು ಹಗ್ಗವನ್ನು ಕಟ್ಟಿ ಆ ಹಗ್ಗವನ್ನು ಒರಳಿನ ಕಲ್ಲಿಗೆ ಕಟ್ಟಿಹಾಕಿದಳು. ಹಾಗೆ ಮಾಡಿ “ಸಾಧ್ಯವಾದರೆ ಇದನ್ನು ಬಿಡಿಸಿಕೊಂಡು ಹೋಗು!” ಎಂದು ತನ್ನ ಕಾರ್ಯಗಳಲ್ಲಿ ತೊಡಗಿದಳು.

> 19062015a ವ್ಯಗ್ರಾಯಾಂ ತು ಯಶೋದಾಯಾಂ ನಿರ್ಜಗಾಮ ತತೋಽಂಗಣಾತ್ ।  
19062015c ಶಿಶುಲೀಲಾಂ ತತಃ ಕುರ್ವನ್ಕೃಷ್ಣೋ ವಿಸ್ಮಾಪಯನ್ವ್ರಜಮ್ ।।

ಯಶೋದೆಯು ತನ್ನ ಕಾರ್ಯಗಳಲ್ಲಿ ಮಗ್ನಳಾಗಿರಲು ಕೃಷ್ಣನು ಶಿಶುಲೀಲೆಯನ್ನು ಮಾಡುತ್ತಾ ವ್ರಜದ ಜನರನ್ನು ವಿಸ್ಮಯಗೊಳಿಸುತ್ತಾ ಅಂಗಳದಿಂದ ಹೊರ ಹೊರಟನು.

> 19062016a ಸೋಽಂಗಣಾನ್ನಿಸ್ಸೃತಃ ಕೃಷ್ಣಃ ಕರ್ಷಮಾಣ ಉಲೂಖಲಮ್ ।  
19062016c ಯಮಲಾಭ್ಯಾಂ ಪ್ರವೃದ್ಧಾಭ್ಯಾಮರ್ಜುನಾಭ್ಯಾಂ ಚರನ್ವನೇ ।  
19062016e ಮಧ್ಯಾನ್ನಿಶ್ಚಕ್ರಾಮ ತಯೋಃ ಕರ್ಷಮಾಣ ಉಲೂಖಲಮ್ ।।

ಕೃಷ್ಣನು ಒರಳಿನ ಕಲ್ಲನ್ನು ಎಳೆಯುತ್ತಾ ಅಂಗಳದಿಂದ ಹೊರಬಂದು ವನದಲ್ಲಿ ಬೆಳೆದಿದ್ದ ಎರಡು ಅರ್ಜುನ ವೃಕ್ಷಗಳ ಕಡೆ ಹೋದನು. ಅವನು ಒರಳಿನ ಕಲ್ಲನ್ನು ಎಳೆಯುತ್ತಾ ಆ ಮರಗಳ ಮಧ್ಯದಿಂದ ಹೋದನು.

> 19062017a ತತ್ತಸ್ಯ  ಕರ್ಷತೋ ಭದ್ಧಂ ತಿರ್ಯಗ್ಗತಮುಲೂಖಲಮ್ ।  
19062017c ಲಗ್ನಂ ತಾಭ್ಯಾಂ ಸಮೂಲಾಭ್ಯಾಮರ್ಜುನಾಭ್ಯಾಂ ಚಕರ್ಷ ಚ ।।

ಅವನು ಎಳೆದುಕೊಂಡು ಹೋಗುತ್ತಿದ್ದಂತೆ ಅವನಿಗೆ ಕಟ್ಟುಹಾಕಿದ್ದ ಆ ಒರಳಿನ ಕಲ್ಲು ಮರಗಳಿಗೆ ಅಡ್ಡವಾಗಿ ಸಿಲುಕಿಕೊಂಡಿತು. ಆಗ ಅವನು ಅದಕ್ಕೆ ಸಿಲುಕಿಕೊಂಡಿದ್ದ ಆ ಅರ್ಜುನ ವೃಕ್ಷಗಳನ್ನು ಬೇರುಗಳ ಸಹಿತ ಎಳೆದನು.

> 19062018a ತಾವರ್ಜುನೌ ಕೃಷ್ಯಮಾಣೌ ತೇನ ಬಾಲೇನ ರಂಹಸಾ ।  
19062018c ಸಮೂಲವಿಟಪೌ ಭಗ್ನೌ ಸ ತು ಮಧ್ಯೇ ಜಹಾಸ ವೈ ।।

ಆ ಬಾಲಕನು ಜೋರಾಗಿ ಎಳೆಯಲು ಅರ್ಜುನ ವೃಕ್ಷಗಳೆರಡೂ ಬೇರುಸಹಿತ ಕಿತ್ತು ಬಿದ್ದಿತು ಮತ್ತು ಅವುಗಳ ಮಧ್ಯದಲ್ಲಿ ಕುಳಿತು ಅವನು ನಗತೊಡಗಿದನು.

> 19062019a ನಿದರ್ಶನಾರ್ಥಂ ಗೋಪಾಣಾಂ ದಿವ್ಯಂ ಸ್ವಬಲಮಾಸ್ಥಿತಃ ।  
19062019c ತದ್ದಾಮ ತಸ್ಯ ಬಾಲಸ್ಯ ಪ್ರಭಾವಾದಭವ್ದ್ದೃಢಮ್ ।।

ಅವನು ಗೋಪರಿಗೆ ತನ್ನ ದಿವ್ಯ ಬಲವನ್ನು ತೋರಿಸಲೋಸುಗ ಹೀಗೆ ಮಾಡಿದನು. ಆ ಬಾಲಕನ ಪ್ರಭಾವದಿಂದ ಹಗ್ಗವೂ ತುಂಡಾಗದೇ ದೃಢವಾಗಿಯೇ ಇದ್ದಿತು.

> 19062020a ಯಮುನಾತೀರಮಾರ್ಗಸ್ಥಾ ಗೋಪ್ಯಸ್ತಂ ದದೃಶುಃ ಶಿಶುಮ್ ।  
19062020c ಕ್ರಂದಂತ್ಯೋ ವಿಸ್ಮಯಂತ್ಯಶ್ಚ ಯಶೋದಾಂ ಯಯುರಂಗನಾಃ ।।

ಯಮುನಾ ತೀರದ ಕಡೆ ಹೋಗುತ್ತಿದ್ದ ಗೋಪಿಯರು ಆ ಶಿಶುವನ್ನು ನೋಡಿದರು. ವಿಸ್ಮಯದಿಂದ ಕೂಗಿಕೊಳ್ಳುತ್ತಾ ಆ ಸ್ತ್ರೀಯರು ಯಶೋದೆಯ ಬಳಿ ಓಡಿಬಂದರು.

> 19062021a ತಾಸ್ತು ಸಂಭ್ರಾಂತವದನಾ ಯಶೋದಾಮೂಚುರಂಗನಾಃ ।  
19062021c ಏಹ್ಯಾಗಚ್ಛ ಯಶೋದೇ ತ್ವಂ ಸಂಭ್ರಮಾತ್ಕಿಂ ವಿಲಂಬಸೇ ।।

ಮುಖದಲ್ಲಿ ಭ್ರಾಂತಗೊಂಡವರಂತಿದ್ದ ಆ ಅಂಗನೆಯರು ಯಶೋದೆಗೆ ಹೇಳಿದರು: “ಯಶೋದೇ! ಇಲ್ಲಿ ಬಾ! ಭಯದಿಂದ ತಡಮಾಡುತ್ತಿದ್ದೀಯಾ?

> 19062022a ಯೌ ತಾವರ್ಜುನವೃಕ್ಷೌ ತು ವ್ರಜೇ ಸತ್ಯೋಪಯಾಚನೌ ।  
19062022c ಪುತ್ರಸ್ಯೋಪರಿ ತಾವೇತೌ ಪತಿತೌ ತೇ ಮಹೀರುಹೌ ।।

ವ್ರಜದಲ್ಲಿ ನಮ್ಮ ಯಾಚನೆಗಳನ್ನು ಸತ್ಯಗೊಳಿಸುತ್ತಿದ್ದ ಆ ಎರಡು ಅರ್ಜುನ ವೃಕ್ಷಗಳು ನಿನ್ನ ಮಗನ ಮೇಲೆ ಬಿದ್ದಿವೆ!

> 19062023a ದೃಢೇನ ದಾಮ್ನಾ ತತ್ರೈವ ಬದ್ಧೋ ವತ್ಸ ಇವೋದರೇ ।  
19062023c ಜಹಾಸ ವೃಕ್ಷಯೋರ್ಮಧ್ಯೇ ತವ ಪುತ್ರಃ ಸ ಬಾಲಕಃ ।।

ನಿನ್ನ ಮಗನ ಹೊಟ್ಟೆಗೆ ಕಟ್ಟಿದ್ದ ಹಗ್ಗವು ತುಂಡಾಗದೇ ದೃಢವಾಗಿಯೇ ಇದೆ. ನಿನ್ನ ಬಾಲಕ ಪುತ್ರನಾದರೋ ಆ ಮರಗಳ ಮಧ್ಯೆ ಕುಳಿತು ನಗುತ್ತಿದ್ದಾನೆ!

> 19062024a ಉತ್ತಿಷ್ಠ ಗಚ್ಛ ದುರ್ಮೇಧೇ ಮೂಢೇ ಪಂಡಿತಮಾನಿನಿ ।  
19062024c ಪುತ್ರಮಾನಯ ಜೀವಂತಂ ಮುಕ್ತಂ ಮೃತ್ಯುಮುಖಾದಿವ ।।

ದುರ್ಬುದ್ಧಿಯವಳೇ! ಮೂಢಳೇ! ಪಂಡಿತೆಯೆಂದು ಅಭಿಮಾನವುಳ್ಳವಳೇ! ಏಳು! ಹೋಗು! ನಿನ್ನ ಮಗನನ್ನು ಮೃತ್ಯುವಿನ ಬಾಯಿಯಿಂದ ಬಿಡಿಸಿ ತರುವಂತೆ ಜೀವಂತವಾಗಿ ಕರೆದುಕೊಂಡು ಬಾ!”

> 19062025a ಸಾ ಭೀತಾ ಸಹಸೋತ್ಥಾಯ ಹಾಹಾಕಾರಂ ಪ್ರಕುರ್ವತೀ ।  
19062025c ತಂ ದೇಶಮಗಮದ್ಯತ್ರ ಪಾತಿತೌ ತಾವುಭೌ ದ್ರುಮೌ ।।

ಅವಳು ಭೀತಳಾಗಿ ಒಡನೆಯೇ ಎದ್ದು ಹಾಹಾಕಾರಗೈಯುತ್ತಾ ಆ ಎರಡು ಮರಗಳು ಬಿದ್ದಿದ್ದ ಪ್ರದೇಶಕ್ಕೆ ಆಗಮಿಸಿದಳು.

> 19062026a ಸಾ ದದರ್ಶ ತಯೋರ್ಮಧ್ಯೇ ದ್ರುಮಯೋರಾತ್ಮಜಂ ಶಿಶುಮ್ ।  
19062026c ದಾಮ್ನಾ ನಿಬದ್ಧಮುದರೇ ಕರ್ಷಮಾಣಮುಲೂಖಲಮ್ ।।

ಆ ಮರಗಳ ಮಧ್ಯೆ ಹೊಟ್ಟೆಯನ್ನು ಕಟ್ಟಿದ್ದ ಹಗ್ಗದಿಂದ ಒರಳಿನ ಕಲ್ಲನ್ನು ಎಳೆಯುತ್ತಿದ್ದ ತನ್ನ ಶಿಶುವನ್ನು ಅವಳು ನೋಡಿದಳು.

> 19062027a ಸಾ ಗೋಪೀ ಗೋಪವೃದ್ಧಶ್ಚ ಸಮುವಾಚ ವ್ರಜಸ್ತದಾ ।   
19062027c ಪರ್ಯಾಗಚ್ಛಂತ ತೇ ದ್ರಷ್ಟುಂ ಗೋಪೇಷು ಮಹದದ್ಭುತಮ್ ।।

ಆ ಗೋಪಿಯರು ವ್ರಜದಲ್ಲಿದ್ದ ಗೋಪವೃದ್ಧರಿಗೆ ಇದನ್ನು ವರದಿಮಾಡಿದರು. ಅವರು ಗೋಪರ ಮಧ್ಯೆ ನಡೆದ ಈ ಮಹಾ ಅದ್ಭುತವನ್ನು ನೋಡಲು ಬಂದು ಸೇರಿದರು.

> 19062028a ಜಜಲ್ಪುಸ್ತೇ ಯಥಾಕಾಮಂ ಗೋಪಾ ವನವಿಚಾರಿಣಃ ।  
19062028c ಕೇನೇಮೌ ಪಾತಿತೌ ವೃಕ್ಷೌ ಘೋಷಸ್ಯಾಯತನೋಪಮೌ ।।

ವನಚಾರೀ ಗೋಪರು ತಮಗಿಷ್ಟಬಂದಂತೆ ಮಾತನಾಡಿಕೊಳ್ಳತೊಡಗಿದರು: “ಈ ಎರಡು ಮರಗಳು ಹೇಗೆ ಉರುಳಿ ಬಿದ್ದವು? ಇವೆರಡೂ ವ್ರಜದ ದೇವಾಲಯಗಳಂತಿದ್ದವು!

> 19062029a ವಿನಾ ವಾತಂ ವಿನಾ ವರ್ಷಮ್ವಿದ್ಯುತ್ಪ್ರಪತನಂ ವಿನಾ ।  
19062029c ವಿನಾ ಹಸ್ತಿಕೃತಂ ದೋಷಮ್ಕೇನೇಮೌ ಪಾತಿತೌ ದ್ರುಮೌ ।।

ಗಾಳಿಯಿಲ್ಲದೇ, ಮಳೆಯಿಲ್ಲದೇ, ಮಿಂಚು ಬಡಿಯದೇ, ಆನೆಯ ಹಾಳಿಯಿಲ್ಲದೇ ಈ ಎರಡು ವೃಕ್ಷಗಳು ಯಾವ ದೋಷದಿಂದ ಕೆಳಕ್ಕುರುಳಿದವು?

> 19062030a ಅಹೋ ಬತ ನ ಶೋಭೇತಾಂ ವಿಮೂಲಾವರ್ಜುನಾವಿಭೌ ।  
19062030c ಭೂಮೌ ನಿಪತಿತೌ ವೃಕ್ಷೌ ವಿತೋಯೌ ಜಲದಾವಿವ ।  
19062030e ಯದೀಮೌ ಘೋಷರಚಿತೌ ಘೋಷಕಲ್ಯಾಣಕಾರಿಣೌ ।।

ಅಯ್ಯೋ! ಬೇರುಸಹಿತ ಕಿತ್ತುಬಿದ್ದಿರುವ ಈ ಅರ್ಜುನ ವೃಕ್ಷಗಳು ಶೋಭಿಸುತ್ತಿಲ್ಲ! ಕೆಳಗೆ ಬಿದ್ದಿರುವ ಈ ಮರಗಳು ನೀರಿಲ್ಲದ ಮೋಡಗಳಂತೆ ಕಾಣುತ್ತಿವೆ. ಈ ಎರಡು ವೃಕ್ಷಗಳು ಈ ಗೋವಲದಲ್ಲಿದ್ದುಕೊಂಡು ಗೋವಲಕ್ಕೆ ಕಲ್ಯಾಣಕಾರಿಗಳಾಗಿದ್ದವು!

> 19062031a ನಂದಗೋಪ ಪ್ರಸನ್ನೌ ತೇ ದ್ರುಮಾವೇವಂ ಗತಾವಪಿ ।  
19062031c ಯಚ್ಚ ತೇ ದಾರಕೋ ಮುಕ್ತೋ ವಿಪುಲಾಭ್ಯಾಮಪಿ ಕ್ಷಿತೌ ।।

ನಂದಗೋಪ! ಈ ಮರಗಳೆರಡೂ ಹೋದವೆಂದು ನೀನು ಪ್ರಸನ್ನನಾಗಿರಬಹುದು! ಆದರೂ ನಿನ್ನ ಮಗನು ಗಾಯಗೊಳ್ಳದೇ ಉಳಿದುಕೊಂಡಿದ್ದಾನೆ!

> 19062032a ಔತ್ಪಾತಿಕಮಿದಂ ಘೋಷೇ ತೃತೀಯಂ ವರ್ತತೇ ತ್ವಿಹ ।  
19062032c ಪೂತನಾಯಾ ವಿನಾಶಶ್ಚ ದ್ರುಮಯೋಃ ಶಕಟಸ್ಯ ಚ ।।

ಈ ಗೋವಲದಲ್ಲಿ ನಡೆದ ಮೂರನೆಯ ಉತ್ಪಾತವು ಇದು: ಪೂತನಿಯ, ಈ ಮರಗಳ ಮತ್ತು ಬಂಡಿಯ ವಿನಾಶ!

> 19062033a ಅಸ್ಮಿನ್ ಸ್ಥಾನೇ ಚ ವಾಸೋಽಯಂ ಘೋಷಸ್ಯಾಸ್ಯ ನ ಯುಜ್ಯತೇ ।  
19062033c ಉತ್ಪಾತಾ ಹ್ಯತ್ರ ದಿಶ್ಯಂತೇ ಕಥಯಂತೋ ನ ಶೋಭನಮ್ ।।

ಗೋವುಗಳೊಂದಿಗೆ ಈ ಪ್ರದೇಶದಲ್ಲಿ ವಾಸಿಸುವುದು ಸರಿಯಲ್ಲ. ಏಕೆಂದರೆ ಇಲ್ಲಿ ಉತ್ಪಾತಗಳು ಕಾಣತೊಡಗಿವೆ. ಇವು ಒಳ್ಳೆಯದಲ್ಲ.”

> 19062034a ನಂದಗೋಪಸ್ತು ಸಹಸಾ ಮುಕ್ತ್ವಾ ಕೃಷ್ಣಮುಲೂಖಲಾತ್ ।  
19062034c ನಿವೇಶ್ಯ ಚಾಂಕೇ ಸುಚಿರಂ ಮೃತಂ ಪುನರಿವಾಗತಮ್ ।।

ನಂದಗೋಪನಾದರೋ ಕೂಡಲೇ ಕೃಷ್ಣನನ್ನು ಒರಳಿನ ಕಲ್ಲಿನಿಂದ ಬಿಡುಗಡೆ ಮಾಡಿ, ಅವನು ಮೃತನಾಗಿ ಪುನಃ ಹುಟ್ಟಿರುವನೋ ಎನ್ನುವಂತೆ ಅವನನ್ನು ಬಹುಕಾಲದವರೆಗೆ ಮಡಿಲಲ್ಲಿ ಇಟ್ಟುಕೊಂಡಿದ್ದನು.

> 19062035a ನಾತೃಪ್ಯತ್ಪ್ರೇಕ್ಷಮಾಣೋ ವೈ ಕೃಷ್ಣಂ ಕಮಲಲೋಚನಮ್ ।  
19062035c ತತೋ ಯಶೋದಾಂ ಗರ್ಹನ್ವೈ ನಂದಗೋಪೋ ವಿವೇಶ ಹ ।  
19062035e ಸ ಚ ಗೋಪಜನಃ ಸರ್ವೋ ವ್ರಜಮೇವ ಜಗಾಮ ಹ ।।

ಕಮಲಲೋಚನ ಕೃಷ್ಣನನ್ನು ಎಷ್ಟು ನೋಡಿದರೂ ಅವನಿಗೆ ತೃಪ್ತಿಯಾಗಲಿಲ್ಲ. ಅನಂತರ ನಂದಗೋಪನು ಯಶೋದೆಯನ್ನು ಬೈಯುತ್ತಾ ಮನೆಯನ್ನು ಪ್ರವೇಶಿಸಿದನು. ಎಲ್ಲ ಗೋಪಜನರೂ ವ್ರಜದಲ್ಲಿ ತಮ್ಮ ಮನೆಗಳಿಗೆ ತೆರಳಿದರು.

> 19062036a ಸ ಚ ತೇನೈವ ನಾಮ್ನಾ ತು ಕೃಷ್ಣೋ ವೈ ದಾಮಬಂಧನಾತ್ ।  
19062036c ಗೋಷ್ಠೇ ದಾಮೋದರ ಇತಿ ಗೋಪೀಭಿಃ ಪರಿಗೀಯತೇ ।।

ಹಗ್ಗದಿಂದ ಅವನ ಹೊಟ್ಟೆಯನ್ನು ಕಟ್ಟಿದುದರಿಂದ ಆ ಗೋವ್ರಜದಲ್ಲಿ ಗೋಪಿಯರು ಕೃಷ್ಣನನ್ನು ದಾಮೋದರ ಎಂಬ ಹೆಸರಿನಿಂದಲೇ ಕರೆದರು.

> 19062037a ಏತದಾಶ್ಚರ್ಯಭೂತಂ ಹಿ ಬಾಲಸ್ಯಾಸೀದ್ವಿಚೇಷ್ಟಿತಮ್ ।  
19062037c ಕೃಷ್ಣಸ್ಯ ಭರತಶ್ರೇಷ್ಠ ಘೋಷೇ ನಿವಸತಸ್ತದಾ ।।

ಭರತಶ್ರೇಷ್ಠ! ಶಿಶುವಾಗಿ ಗೋವಲದಲ್ಲಿ ವಾಸಿಸುತ್ತಿದ್ದಾಗ ಕೃಷ್ಣನು ಈ ಆಶ್ಚರ್ಯಕರ ಚೇಷ್ಟೆಗಳನ್ನು ಮಾಡಿದನು.”



<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಾಂಶೇ ವಿಷ್ಣುಪರ್ವಣಿ ಶಿಶುಚರ್ಯಾಯಾಂ ಯಮಲಾರ್ಜುನಭಂಗೇ ನಾಮ ದ್ವಿಷಷ್ಟಿತಮೋಽಧ್ಯಾಯಃ

</details>
