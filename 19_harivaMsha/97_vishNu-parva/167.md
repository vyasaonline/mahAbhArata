+++
title = "167: ಮೃತಬ್ರಾಹ್ಮಣಪುತ್ರಸ್ಯ ಪುನಃ ಪ್ರತ್ಯಾನಯನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 167**


</details>

<details><summary>ಸಾರ</summary>

ಕೃಷ್ಣನು ವರುಣಾಲಯದಲ್ಲಿದ್ದ ಮೃತಬ್ರಾಹ್ಮಣಪುತ್ರರನ್ನು ಪುನರ್ಜೀವಿತಗೊಳಿಸಿ ತಂದುದು (1-32). 

</details>



> 19167001  ಅರ್ಜುನ ಉವಾಚ ।  
19167001a ತತಃ ಪರ್ವತಜಾಲಾನಿ ಸರಿತಶ್ಚ ವನಾನಿ ಚ ।  
19167001c ಅಪಶ್ಯಂ ಸಮತಿಕ್ರಮ್ಯ ಸಾಗರಂ ವರುಣಾಲಯಮ್ ।।  

ಅರ್ಜುನನು ಹೇಳಿದನು: “ಅನಂತರ ಪರ್ವತಜಾಲಗಳನ್ನು, ನದಿ-ವನಗಳನ್ನು ಅತಿಕ್ರಮಿಸಿ ನಾನು ವರುಣಾಲಯ ಸಾಗರವನ್ನು ನೋಡಿದೆನು.

> 19167002a ತತೋಽರ್ಘಮುದಧಿಃ ಸಾಕ್ಷಾದುಪನೀಯ ಜನಾರ್ದನಮ್ ।  
19167002c ಸ ಪ್ರಾಂಜಲಿಃ ಸಮುತ್ಥಾಯ ಕಿಂ ಕರೋಮೀತಿ ಚಾಬ್ರವೀತ್ ।। 

ಆಗ ಸಾಕ್ಷಾತ್ ಸಮುದ್ರನು ಜನಾರ್ದನನಿಗೆ ಅರ್ಘ್ಯವನ್ನಿತ್ತು ಕೈಮುಗಿದು ನಿಂತು “ಏನು ಮಾಡಲಿ?” ಎಂದು ಕೇಳಿದನು. 

> 19167003a ಪ್ರತಿಗೃಹ್ಯ ಸ ತಾಂ ಪೂಜಾಂ ತಮುವಾಚ ಜನಾರ್ದನಃ ।  
19167003c ರಥಪಂಥಾನಮಿಚ್ಛಾಮಿ ತ್ವಯಾ ದತ್ತಂ ನದೀಪತೇ ।।  

ಅವನ ಪೂಜೆಯನ್ನು ಸ್ವೀಕರಿಸಿ ಜನಾರ್ದನನು “ನದೀಪತೇ! ನನ್ನ ರಥಕ್ಕೆ ಮಾರ್ಗವನ್ನು ಕೊಡಬೇಕೆಂದು ಬಯಸುತ್ತೇನೆ” ಎಂದು ಹೇಳಿದನು.

> 19167004a ಅಥಾಬ್ರವೀತ್ಸಮುದ್ರಸ್ತು ಪ್ರಾಂಜಲಿರ್ಗರುಡಧ್ವಜಮ್ ।  
19167004c ಪ್ರಸೀದ ಭಗವನ್ನೈವಮನ್ಯೋಽಪ್ಯೇವಂ ಗಮಿಷ್ಯತಿ ।।  

ಆಗ ಸಮುದ್ರನು ಕೈಜೋಡಿಸಿ ಗರುಡಧ್ವಜನಿಗೆ ಹೇಳಿದನು: “ಭಗವನ್! ಪ್ರಸೀದನಾಗು! ಹೀಗೆ ಮಾಡಬೇಡ! ಇದರಿಂದ ಇತರರೂ ಇಲ್ಲಿ ಬಂದು-ಹೋಗುವುದನ್ನು ಮಾಡುತ್ತಾರೆ.

> 19167005a ತ್ವಯೈವ ಸ್ಥಾಪಿತಂ ಪೂರ್ವಮಗಾಧೋಽಸ್ಮಿ ಜನಾರ್ದನ ।  
19167005c ತ್ವಯಾ ಪ್ರವರ್ತತೇ ಮಾರ್ಗೇ ಯಾಸ್ಯಾಮಿ ಗಮನಾಯತಾಮ್ ।।  

ಜನಾರ್ದನ! ಹಿಂದೆ ನೀನೇ ನನ್ನನ್ನು ಹೀಗೆ ಸ್ಥಾಪಿಸಿದ್ದೆ. ನಾನು ಅಗಾಧನು. ನನ್ನಲ್ಲಿ ನೀನು ಮಾರ್ಗವನ್ನು ಮಾಡಿಕೊಂಡರೆ ಎಲ್ಲರಿಗೂ ನಾನು ಗಮನಮಾರ್ಗನಾಗಿಬಿಡುತ್ತೇನೆ.

> 19167006a ಅನ್ಯೇಽಪ್ಯೇವಂ ಗಮಿಷ್ಯಂತಿ ರಾಜಾನೋ ದರ್ಪಮೋಹಿತಾಃ ।  
19167006c ಏವಂ ಸಂಚಿಂತ್ಯ ಗೋವಿಂದ ಯತ್ಕ್ಷಮಂ ತತ್ಸಮಾಚರ ।।  

ದರ್ಪಮೋಹಿತ ಅನ್ಯ ರಾಜರೂ ಕೂಡ ನನ್ನನ್ನು ಅತಿಕ್ರಮಿಸಿ ಹೋಗುತ್ತಾರೆ. ಇದನ್ನು ಯೋಚಿಸಿ ಗೋವಿಂದ! ಯಾವುದು ಉಚಿತವೋ ಅದನ್ನು ಮಾಡು!”

> 19167007  ವಾಸುದೇವ ಉವಾಚ ।  
19167007a ಬ್ರಾಹ್ಮಣಾರ್ಥಂ ಮದರ್ಥಂ ಚ ಕುರು ಸಾಗರ ಮದ್ವಚಃ ।  
19167007c ಮದೃತೇ ನ ಪುಮಾನ್ಕಸ್ಚಿದನ್ಯಸ್ತ್ವಾಂ ಧರ್ಷಯಿಷ್ಯತಿ ।।  

ವಾಸುದೇವನು ಹೇಳಿದನು: “ಸಾಗರ! ಈ ಬ್ರಾಹ್ಮಣನಿಗಾಗಿ ಮತ್ತು ನನಗಾಗಿ ನಾನು ಹೇಳಿದಂತೆ ಮಾಡು. ನಾನಲ್ಲದೇ ಅನ್ಯ ಯಾವ ಪುರುಷರೂ ನಿನ್ನನ್ನು ಅತಿಕ್ರಮಿಸಲಾರರು.”

> 19167008a ಅಥಾಬ್ರವೀತ್ಸಮುದ್ರಸ್ತು ಪುನರೇವ ಜನಾರ್ದನಮ್ ।  
19167008c ಅಭಿಶಾಪಭಯಾದ್ಭೀತೋ ಬಾಡಮೇವಂ ಭವಿಷ್ಯತಿ ।।  

ಆಗ ಶಾಪದ ಭಯದಿಂದ ಸಮುದ್ರನು ಜನಾರ್ದನನಿಗೆ ಪುನಃ “ಒಳ್ಳೆಯದು. ಹಾಗೆಯೇ ಆಗಲಿ!” ಎಂದನು.

> 19167009a ಶೋಷಯಾಮ್ಯೇಷ ಮಾರ್ಗಂ ತೇ ಯೇನ ತ್ವಂ ಕೃಷ್ಣ ಯಾಸ್ಯಸಿ ।  
19167009c ರಥೇನ ಸಹ ಸೂತೇನ ಸಧ್ವಜೇನ ತು ಕೇಶವ ।।  

“ಕೃಷ್ಣ! ಕೇಶವ! ಇದೋ! ನಿನ್ನ ಮಾರ್ಗವನ್ನು ಒಣಗಿಸುತ್ತೇನೆ. ಇದರಿಂದ ನೀನು ಸೂತ, ಧ್ವಜಗಳ ಸಹಿತ ರಥದಲ್ಲಿ ಹೋಗಬಹುದು.”

> 19167010  ವಾಸುದೇವ ಉವಾಚ ।  
19167010a ಮಯಾ ದತ್ತೋ ವರಃ ಪೂರ್ವಂ ನ ಶೋಷಂ ಯಾಸ್ಯಸೀತಿ ಹ ।  
19167010c ಮಾನುಷಾಸ್ತೇ ನ ಜಾನೀಯುರ್ವಿವಿಧಾನ್ರತ್ನಸಂಚಯಾನ್ ।।  
19167011a ಜಲಂ ಸ್ತಂಭಯ ಸಾಧೋ ತ್ವಂ ತತೋ ಯಾಸ್ಯಾಮ್ಯಹಂ ರಥೀ ।  
19167011c ನ ಚ ಕಶ್ಚಿತ್ಪ್ರಮಾಣಂ ತೇ ರತ್ನಾನಾಂ ವೇತ್ಸ್ಯತೇ ನರಃ ।।  

ವಾಸುದೇವನು ಹೇಳಿದನು: “ನೀನು ಎಂದೂ ಒಣಗುವುದಿಲ್ಲ ಎಂದು ಹಿಂದೆ ನಾನು ನಿನಗೆ ವರವನ್ನಿತ್ತಿದ್ದೆನು. ನಿನ್ನಲ್ಲಿರುವ ವಿವಿಧ ರತ್ನ ಸಂಚಯಗಳನ್ನು ಮನುಷ್ಯರು ತಿಳಿಯಬಾರದು. ಆದುದರಿಂದ ಸಾಧೋ! ನೀನು ಜಲವನ್ನು ಸ್ತಂಭಿತಗೊಳಿಸು. ಅದರ ಮೇಲೆ ಈ ರಥದಲ್ಲಿ ನಾನು ಹೋಗುತ್ತೇನೆ. ಯಾವ ಮನುಷ್ಯನೂ ನಿನ್ನಲ್ಲಿರುವ ರತ್ನಗಳ ಪ್ರಮಾಣವನ್ನು ತಿಳಿಯಲಾರನು.”

> 19167012a ಸಾಗರೇಣ ತಥೇತ್ಯುಕ್ತೇ ಪ್ರಸ್ಥಿತಾಃ ಸ್ಮ ಜಲೇನ ವೈ ।  
19167012c ಸ್ತಂಭಿತೇನ ಪಥಾ ಭೂಮೌ ಮಣಿವರ್ಣೇನ ಭಾಸ್ವತಾ ।।  

ಸಾಗರನು ಹಾಗೆಯೇ ಆಗಲೆಂದು ಹೇಳಲು ನಾವು ಮಣಿವರ್ಣದ ನೆಲದಂತೆ ಹೊಳೆಯುತ್ತಿದ್ದ ಸ್ತಂಭಿತ ಜಲದ ಮೇಲೆ ಪ್ರಯಾಣಿಸಿದೆವು.

> 19167013a ತತೋಽರ್ಣವಂ ಸಮುತ್ತೀರ್ಯ ಕುರೂನಪ್ಯುತ್ತರಾನ್ವಯಮ್ ।   
19167013c ಕ್ಷಣೇನ ಸಮತಿಕ್ರಾಂತಾ ಗಂಧಮಾದನಮೇವ ಚ ।।  

ಅನಂತರ ಸಮುದ್ರವನ್ನು ದಾಟಿ ಉತ್ತರ ಕುರುವನ್ನು ತಲುಪಿದೆವು. ನಂತರ ಕ್ಷಣದಲ್ಲಿಯೇ ಗಂಧಮಾದನ ಪರ್ವತವನ್ನೂ ದಾಟಿದೆವು.

> 19167014a ತತಸ್ತು ಪರ್ವತಾಃ ಸಪ್ತ ಕೇಶವಂ ಸಮುಪಸ್ಥಿತಾಃ ।  
19167014c ಜಯಂತೋ ವೈಜಯಂತಶ್ಚ ನೀಲೋ ರಜತಪರ್ವತಃ ।।  
19167015a ಮಹಾಮೇರುಃ ಸಕೈಲಾಸ ಇಂದ್ರಕೂಟಶ್ಚ ನಾಮತಃ ।  
19167015c ಬಿಭ್ರಾಣಾ ವರ್ಣರೂಪಾಣಿ ವಿವಿಧಾನ್ಯದ್ಭುತಾನಿ ಚ ।।  

ಆಗ ಜಯಂತ, ವೈಜಯಂತ, ನೀಲ, ರಜತಪರ್ವತ, ಮಹಾಮೇರು, ಕೈಲಾಸ ಮತ್ತು ಇಂದ್ರಕೂಟಗಳೆಂಬ ಏಳು ಪರ್ವತಗಳು ಕೇಶವನ ಸೇವೆಗೆ ಉಪಸ್ಥಿತರಾದವು. ಅವರು ವಿವಿಧ ಅದ್ಭುತ ವರ್ಣರೂಪಗಳಿಂದ ಹೊಳೆಯುತ್ತಿದ್ದರು.

> 19167016a ಉಪಸ್ಥಾಯ ಚ ಗೋವಿಂದಂ ಕಿಂ ಕುರ್ಮೇತ್ಯಬ್ರುವಂಸ್ತದಾ  ।  
19167016c ತಾಂಶ್ಚೈವ ಪ್ರತಿಜಗ್ರಾಹ ವಿಧಿವನ್ಮಧುಸೂದನಃ ।।  

ಗೋವಿಂದನ ಸೇವೆಗೆ ಉಪಸ್ಥಿರತಾಗಿ ಅವರು “ಏನು ಮಾಡಬೇಕು” ಎಂದು ಕೇಳಲು ಮಧುಸೂದನನು ಅವರ ವಿಧಿವತ್ತಾದ ಸತ್ಕಾರಗಳನ್ನು ಸ್ವೀಕರಿಸಿದನು.

> 19167017a ತಾನುವಾಚ ಹೃಷೀಕೇಶಃ ಪ್ರಣಾಮಾವನತಾನ್ಸ್ಥಿತಾನ್ ।  
19167017c ವಿವರಂ ಗಚ್ಛತೋ ಮೇಽದ್ಯ ರಥಮಾರ್ಗಃ ಪ್ರದೀಯತಾಮ್ ।।  

ಕೈಮುಗಿದು ನಿಂತಿದ್ದ ಅವರಿಗೆ ಹೃಷೀಕೇಶನು “ನಾನೊಂದು ಗೂಢಸ್ಥಾನಕ್ಕೆ ಹೋಗುತ್ತಿದ್ದೇನೆ. ನನ್ನ ರಥಕ್ಕೆ ಮಾರ್ಗವನ್ನು ಕೊಡಿ!” ಎಂದನು.

> 19167018a ತೇ ಕೃಷ್ಣಸ್ಯ ವಚಃ ಶ್ರುತ್ವಾ ಪ್ರತಿಗೃಹ್ಯ ಚ ಪರ್ವತಾಃ ।  
19167018c ಪ್ರದದುಃ ಕಾಮತೋ ಮಾರ್ಗಂ ಗಚ್ಛತೋ ಭರತರ್ಷಭ ।।  

ಭರತರ್ಷಭ! ಕೃಷ್ಣನ ಮಾತನ್ನು ಕೇಳಿ ಆ ಪರ್ವತಗಳು ಹೋಗಲು ಬಯಸಿದ ಮಾರ್ಗವನ್ನು ನೀಡಿದವು.

> 19167019a ತತ್ರೈವಾಂತರ್ಹಿತಾಃ ಸರ್ವೇ ತದಾಶ್ಚರ್ಯತರಂ ಮಮ ।  
19167019c ಅಸಕ್ತಂ ಚ ರಥೋ ಯಾತಿ ಮೇಘಜಾಲೇಷ್ವಿವಾಂಶುಮಾನ್ ।।  

ಅವರೆಲ್ಲರೂ ಅಲ್ಲಿಯೇ ಅಂತರ್ಧಾನರಾದರು. ನನಗೆ ಅದೊಂದು ಅತ್ಯಂತ ಆಶ್ಚರ್ಯವಾಗಿ ತೋರಿತು. ಮೇಘಜಾಲಗಳ ಮಧ್ಯದಿಂದ ಸೂರ್ಯನ ಕಿರಣಗಳು ಹೋಗುವಂತೆ ರಥವು ಯಾವ ಅಡತಡೆಯೂ ಇಲ್ಲದೇ ಮುಂದೆ ಸಾಗಿತು.

> 19167020a ಸಪ್ತದ್ವೀಪಾನ್ಸಸಿಂಧೂಂಶ್ಚ ಸಪ್ತ ಸಪ್ತ ಗಿರೀನಥ ।  
19167020c ಲೋಕಾಲೋಕಂ ತಥಾತೀತ್ಯ ವಿವೇಶ ಸುಮಹತ್ತಮಃ ।।  

ಸಪ್ತದ್ವೀಪಗಳನ್ನೂ, ಸಪ್ತ ಸಮುದ್ರಗಳನ್ನೂ, ಮತ್ತು ಏಳು ಏಳು ಗಿರಿಗಳನ್ನೂ ದಾಟಿ ಲೋಕಾಲೋಕಪರ್ವತವನ್ನೂ ದಾಟಿ ನಾವು ಮಹಾ ತಮಸ್ಸನ್ನು ಪ್ರವೇಶಿಸಿದೆವು.

> 19167021a ತತಃ ಕದಾಚಿದ್ದುಃಖೇನ ರಥಮೂಹುಸ್ತುರಂಗಮಾಃ ।  
19167021c ಪಂಕಭೂತಂ ಹಿ ತಿಮಿರಂ ಸ್ಪರ್ಶಾದ್ವಿಜ್ಞಾಯತೇ ನೃಪ ।।  

ಆಗ ಕೆಲವೊಮ್ಮೆ ಕುದುರೆಗಳು ಬಹಳ ಕಷ್ಟದಿಂದ ರಥವನ್ನು ಎಳೆಯುತ್ತಿದ್ದವು. ನೃಪ! ಸ್ಪರ್ಶದಿಂದ ಆ ತಿಮಿರವು ಕೆಸರಿನ ರೂಪದಲ್ಲಿದೆಯೆಂದು ತಿಳಿಯುತ್ತಿತ್ತು.

> 19167022a ಅಥ ಪರ್ವತಭೂತಂ ತತ್ತಿಮಿರಂ ಸಮಪದ್ಯತ ।  
19167022c ತದಾಸಾದ್ಯ ಮಹಾರಾಜ ನಿಷ್ಪ್ರಯತ್ನಾ ಹಯಾಃ ಸ್ಥಿತಾಃ ।।  

ಆಗ ಆ ಕತ್ತಲೆಯು ಪರ್ವತರೂಪದಲ್ಲಿ ತಾಗಿತು. ಮಹಾರಾಜ! ಅದರ ಬಳಿಹೋಗಿ ಕುದುರೆಗಳು ನಿಶ್ಚೇಷ್ಟಗೊಂಡು ನಿಂತವು.

> 19167023a ತತಶ್ಚಕ್ರೇಣ ಗೋವಿಂದಃ ಪಾಟಯಿತ್ವಾ ತಮಸ್ತದಾ ।  
19167023c ಆಕಾಶಂ ದರ್ಶಯಾಮಾಸ ರಥಪಂಥಾನಮುತ್ತಮಮ್ ।।  

ಆಗ ಗೋವಿಂದನು ಚಕ್ರದಿಂದ ತಮಸ್ಸನ್ನು ಹರಿದು ರಥಕ್ಕೆ ಉತ್ತಮ ಮಾರ್ಗವಾದ ಆಕಾಶವನ್ನು ತೋರಿಸಿದನು.

> 19167024a ನಿಷ್ಕ್ರಮ್ಯ ತಮಸಸ್ತಸ್ಮಾದಾಕಾಶೇ ದರ್ಶಿತೇ ತದಾ ।   
19167024c ಭವಿಷ್ಯಾಮೀತಿ ಸಂಜ್ಞಾ ಮೇ ಭಯಂ ಚ ವಿಗತಂ ಮಮ ।। 

ಆ ತಮಸ್ಸನ್ನು ದಾಟಿ ಆಕಾಶವು ಕಂಡಾಗ ನನಗೆ ಇನ್ನು ನಾನು ಜೀವಿಸಿರುತ್ತೇನೆ ಎಂದಾಗಿ ನನ್ನಲ್ಲಿದ್ದ ಭಯವು ಹೊರಟುಹೋಯಿತು.

> 19167025a ತತಸ್ತೇಜಃ ಪ್ರಜ್ವಲಿತಮಪಶ್ಯಂ ತತ್ತದಾಂಬರೇ ।  
19167025c ಸರ್ವಲೋಕಂ ಸಮಾವಿಶ್ಯ ಸ್ಥಿತಂ ಪುರುಷವಿಗ್ರಹಮ್ ।।  

ಆಗ ನಾನು ಅಂಬರದಲ್ಲಿ ಪ್ರಜ್ವಲಿಸುತ್ತಿದ್ದ ತೇಜಸ್ಸೊಂದನ್ನು ನೋಡಿದೆನು. ಅದು ಪುರುಷನ ಆಕೃತಿಯಲ್ಲಿ ಸರ್ವಲೋಕವನ್ನು ಸಮಾವೇಶಗೊಂಡು ನಿಂತಿತ್ತು.

> 19167026a ತಂ ಪ್ರವಿಷ್ಟೋ ಹೃಷೀಕೇಶೋ ದೀಪ್ತಂ ತೇಜೋನಿಧಿಂ ತದಾ ।  
19167026c ರಥ ಏವ ಸ್ಥಿತಶ್ಚಾಹಂ ಸ ಚ ಬಹ್ಮಣಸತ್ತಮಃ ।।  

ಬೆಳಗುತ್ತಿದ್ದ ಆ ತೇಜೋನಿಧಿಯನ್ನು ಹೃಷೀಕೇಶನು ಪ್ರವೇಶಿಸಿದನು. ಆದರೆ ಬ್ರಾಹ್ಮಣ ಮತ್ತು ನಾನು ಮಾತ್ರ ರಥದಲ್ಲಿಯೇ ಇದ್ದೆವು.

> 19167027a ಸ ಮುಹೂರ್ತಾತ್ತತಃ ಕೃಷ್ಣೋ ನಿಶ್ಚಕ್ರಾಮ ತದಾ ಪ್ರಭುಃ ।  
19167027c ಚತುರೋ ಬಾಲಕಾನ್ಗೃಹ್ಯ ಬ್ರಾಹ್ಮಣಸ್ಯಾತ್ಮಜಾಂಸ್ತದಾ ।।  

ಮುಹೂರ್ತದಲ್ಲಿಯೇ ಪ್ರಭು ಕೃಷ್ಣನು ಬ್ರಾಹ್ಮಣನ ನಾಲ್ಕೂ ಬಾಲಕ ಮಕ್ಕಳನ್ನೂ ಎತ್ತಿಕೊಂಡು ಹೊರಬಂದನು.

> 19167028a ಪ್ರದದೌ ಬ್ರಾಹ್ಮಣಾಯಾಥ ಪುತ್ರಾನ್ಸರ್ವಾಂಜನಾರ್ದನಃ ।  
19167028c ತ್ರಯಃ ಪೂರ್ವಂ ಹೃತಾ ಯೇ ಚ ಸದ್ಯೋ ಜಾತಶ್ಚ ಬಾಲಕಃ ।।  

ಜನಾರ್ದನನು ಬ್ರಾಹ್ಮಣನಿಗೆ ಸರ್ವ ಪುತ್ರರನ್ನೂ ನೀಡಿದನು. ಅವರಲ್ಲಿ ಮೂವರು ಹಿಂದೆ ಅಪಹೃತರಾದವರಾಗಿದ್ದರು ಮತ್ತು ಒಬ್ಬನು ಸದ್ಯ ಹುಟ್ಟಿದವನಾಗಿದ್ದನು.

> 19167029a ಪ್ರಹೃಷ್ಟೋ ಬ್ರಾಹ್ಮಣಸ್ತತ್ರ ಪುತ್ರಾಂದೃಷ್ಟ್ವಾ ಪುನಃ ಪ್ರಭೋ ।  
19167029c ಅಹಂ ಚ ಪರಮಪ್ರೀತೋ ವಿಸ್ಮಿತಶ್ಚಾಭವಂ ತದಾ ।।  

ಪ್ರಭೋ! ಅಲ್ಲಿ ಪುತ್ರರನ್ನು ನೋಡಿ ಬ್ರಾಹ್ಮಣನು ಪುನಃ ಪುನಃ ಪ್ರಹೃಷ್ಟನಾದನು. ಆಗ ನಾನೂ ಕೂಡ ಪರಮ ಪ್ರೀತನೂ ವಿಸ್ಮಿತನೂ ಆದೆನು.

> 19167030a ತತೋ ವಯಂ ಪುನಃ ಸರ್ವೇ ಬ್ರಾಹ್ಮಣಸ್ಯ ಚ ತೇ ಸುತಾಃ ।  
19167030c ಯಥಾಗತಾ ನಿವೃತ್ತಾಃ ಸ್ಮ ತಥೈವ ಭರತರ್ಷಭ ।।  

ಭರತರ್ಷಭ! ಅನಂತರ ನಾವೆಲ್ಲರೂ – ಬ್ರಾಹ್ಮಣನ ಆ ಮಕ್ಕಳೊಂದಿಗೆ – ಹೇಗೆ ಹೋಗಿದ್ದೆವೋ ಹಾಗೆಯೇ ಹಿಂದಿರುಗಿದೆವು.

> 19167031a ತತಃ ಸ್ಮ ದ್ವಾರಕಾಂ ಪ್ರಾಪ್ತಾಃ ಕ್ಷಣೇನ ನೃಪಸತ್ತಮ ।  
19167031c ಅಸಂಪ್ರಾಪ್ತೇಽರ್ಧದಿವಸೇ ವಿಸ್ಮಿತೋಽಹಂ ಪುನಃ ಪುನಃ ।।  

ನೃಪಸತ್ತಮ! ಅನಂತರ ಕ್ಷಣಮಾತ್ರದಲ್ಲಿ ನಾವು ದ್ವಾರಕೆಯನ್ನು ತಲುಪಿದೆವು. ಆಗ ಇನ್ನು ಅರ್ಧದಿವಸವೂ ಆಗಿರಲಿಲ್ಲ. ಅದರಿಂದ ನಾನು ಪುನಃ ಪುನಃ ವಿಸ್ಮಿತನಾದೆನು.

> 19167032a ಸಪುತ್ರಂ ಭೋಜಯಿತ್ವಾ ತು ದ್ವಿಜಂ ಕೃಷ್ಣೋ ಮಹಾಯಶಾಃ ।  
19167032c ಧನೇನ ವರ್ಷಯಿತ್ವಾ ಚ ಗೃಹಂ ಪ್ರಾಸ್ಥಾಪಯತ್ತದಾ ।।  

ಪುತ್ರರೊಡನೆ ಆ ದ್ವಿಜನಿಗೆ ಭೋಜನವನ್ನಿತ್ತು, ಧನದ ಮಳೆಯನ್ನೇ ಸುರಿಸಿ, ಮಹಾಯಶಸ್ವೀ ಕೃಷ್ಣನು ಅವರನ್ನು ಮನೆಗೆ ತಲುಪಿಸಿಕೊಟ್ಟನು.”

<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು  ಹರಿವಂಶೇ ವಿಷ್ಣುಪರ್ವಣಿ ವಾಸುದೇವಮಾಹಾತ್ಮ್ಯೇ ಬ್ರಾಹ್ಮಣಪುತ್ರಾನಯನೇ ಸಪ್ತಷಷ್ಟ್ಯಧಿಕಶತತಮೋಽಧ್ಯಾಯಃ ।।  

</details>
