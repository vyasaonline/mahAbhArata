+++
title = "060: ನಂದವ್ರಜಗಮನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ವಿಷ್ಣು ಪರ್ವ**

**ಅಧ್ಯಾಯ 60**


</details>

<details><summary>ಸಾರ</summary>



</details>


> 19060001  ವೈಶಂಪಾಯನ ಉವಾಚ ।   
19060001a ಪ್ರಾಗೇವ ವಸುದೇವಸ್ತು ವ್ರಜೇ ಶುಶ್ರಾವ ರೋಹಿಣೀಮ್ ।  
19060001c ಪ್ರಜಾತಾಂ ಪುತ್ರಮೇವಾಗ್ರೇ ಚಂದ್ರಾತ್ಕಾಂತತರಾನನಮ್ ।।  
19060002a ಸ ನಂದಗೋಪಂ ತ್ವರಿತಃ ಪ್ರೋವಾಚ ಶುಭಯಾ ಗಿರಾ ।  
19060002c ಗಚ್ಛಾನಯಾ ಸಹೈವ ತ್ವಂ ವ್ರಜಮೇವ ಯಶೋದಯಾ ।।

ವೈಶಂಪಾಯನನು ಹೇಳಿದನು: “ಪ್ರಸವದ ಪೂರ್ವದಲ್ಲಿಯೇ ವಸುದೇವನು ರೋಹಿಣಿಯನ್ನು ವ್ರಜಕ್ಕೆ ಕಳುಹಿಸಿದ್ದನು. ಕೃಷ್ಣನ ಜನ್ಮದ ಮೊದಲೇ ಅವಳಿಗೆ ಚಂದ್ರನಿಗಿಂತಲೂ ಅಧಿಕ ಕಾಂತಿಯುಕ್ತ ಮುಖದ ಪುತ್ರನಿಗೆ ಜನ್ಮವಿತ್ತಿದ್ದಳು ಎಂದು ಕೇಳಿದ್ದನು. ಅವನು ತ್ವರೆಮಾಡಿ ನಂದಗೋಪನಿಗೆ ಶುಭ ಮಾತಿನಲ್ಲಿ ಹೇಳಿದನು: “ಕೂಡಲೇ ನೀನು ಈ ಯಶೋದೆಯೊಡನೆ ವ್ರಜಕ್ಕೆ ಹೋಗು!

> 19060003a ತತ್ರ ತೌ ದಾರಕೌ ಗತ್ವಾ ಜಾತಕರ್ಮಾದಿಭಿರ್ಗುಣೈಃ ।  
19060003c ಯೋಜಯಿತ್ವಾ ವ್ರಜೇ ತಾತ ಸಂವರ್ಧಯ ಯಥಾಸುಖಮ್ ।।

ಅಲ್ಲಿ ಈ ಇಬ್ಬರು ಮಕ್ಕಳಿಗೂ ಜಾತಕರ್ಮವೇ ಮೊದಲಾದ ಸಂಸ್ಕಾರಗಳಿಂದ ಸಂಪನ್ನಗೊಳಿಸಿ ವ್ರಜದಲ್ಲಿಯೇ ಯಥಾಸುಖವಾಗಿ ಬೆಳೆಸು.

> 19060004a ರೌಹಿಣೇಯಂ ಚ ಪುತ್ರಂ ಮೇ ಪರಿರಕ್ಷ ಶಿಶುಂ ವ್ರಜೇ ।  
19060004c ಅಹಂ ವಾಚ್ಯೋ ಭವಿಷ್ಯಾಮಿ ಪಿತೃಪಕ್ಷೇಷು ಪುತ್ರಿಣಾಮ್ ।।  
19060005a ಯೋಽಹಮೇಕಸ್ಯ ಪುತ್ರಸ್ಯ ನ ಪಶ್ಯಾಮಿ ಶಿಶೋರ್ಮುಖಮ್ ।

ವ್ರಜದಲ್ಲಿ ನನ್ನ ಪುತ್ರ ಶಿಶು ರೌಹಿಣೇಯನನ್ನು ಪರಿರಕ್ಷಿಸು. ಪುತ್ರರಿರುವ ಪಿತೃಪಕ್ಷದವರಿಗೆ ನಾನು ನಿಂದನೀಯನು. ಏಕೆಂದರೆ ನನ್ನ ಓರ್ವನೇ ಪುತ್ರ ಶಿಶುವಿನ ಮುಖವನ್ನು ಕೂಡ ನಾನು ನೋಡಿಲ್ಲ.

> 19060005c ಹ್ರಿಯತೇ ಹಿ ಬಲಾತ್ಪ್ರಜ್ಞಾ ಪ್ರಾಜ್ಞಸ್ಯಾಪಿ ತತೋ ಮಮ ।।  
19060006a ಅಸ್ಮಾದ್ಧಿ ಮೇ ಭಯಂ ಕಂಸಾನ್ನಿರ್ಘೃಣಾದ್ವೈ ಶಿಶೋರ್ವಧೇ ।

ನಿರ್ದಯಿ ಕಂಸನು ಆ ಶಿಶುವನ್ನೂ ವಧಿಸಿಬಿಡುತ್ತಾನೋ ಎಂಬ ಭಯವಿದೆ. ಆ ಭಯವು ಪ್ರಾಜ್ಞನಾದ ನನ್ನಿಂದಲೂ ನನ್ನ ಪ್ರಜ್ಞೆಯನ್ನು ಬಲಾತ್ಕಾರವಾಗಿ ಕಸಿದುಕೊಂಡಿದೆ.

> 19060006c ತದ್ಯಥಾ ರೌಹಿಣೇಯಂ ತ್ವಂ ನಂದಗೋಪ ಮಮಾತ್ಮಜಮ್ ।।  
19060007a ಗೋಪಾಯಸಿ ಯಥಾ ತಾತ ತತ್ತ್ವಾನ್ವೇಷೀ ತಥಾ ಕುರು ।  
19060007c ವಿಘ್ನಾ ಹಿ ಬಹವೋ ಲೋಕೇ ಬಾಲಾನುತ್ತ್ರಾಸಯಂತಿ ಹಿ ।।

ಅಯ್ಯಾ! ನಂದಗೋಪ! ಆದುದರಿಂದ ನನ್ನ ಮಗ ರೌಹಿಣೇಯನನ್ನು ಹೇಗೆ ಸಂರಕ್ಷಿಸುತ್ತೀಯೋ ಹಾಗೆ ಸಂರಕ್ಷಿಸು. ಏಕೆಂದರೆ ಲೋಕದಲ್ಲಿ ಬಾಲಕರನ್ನು ಪೀಡಿಸುವ ಅನೇಕ ವಿಘ್ನಗಳುಂಟಾಗುತ್ತಿವೆ.

> 19060008a ಸ ಚ ಪುತ್ರೋ ಮಮ ಜ್ಯಾಯಾನ್ಕನೀಯಾಂಶ್ಚ ತವಾಪ್ಯಯಮ್ ।  
19060008c ಉಭಾವಪಿ ಸಮಂ ನಾಮ್ನಾ ನಿರೀಕ್ಷಸ್ವ ಯಥಾಸುಖಮ್ ।।

ನನ್ನ ಆ ಪುತ್ರನಾದರೋ ದೊಡ್ಡವನು ಮತ್ತು ನಿನ್ನ ಈ ಪುತ್ರನು ಚಿಕ್ಕವನು. ಅವರಿಬ್ಬರ ಹೆಸರುಗಳೂ ಒಂದೇ ಸಮನಾಗಿರುವಂತೆ[^1] ನೀನು ಇವರಿಬ್ಬರನ್ನೂ ಒಂದೇ ದೃಷ್ಟಿಯಿಂದ ನೋಡಿಕೋ.

> 19060009a ವರ್ಧಮಾನಾವುಭಾವೇತೌ ಸಮಾನವಯಸೌ ಯಥಾ ।  
19060009c ಶೋಭೇತಾಂ ಗೋವ್ರಜೇ ತಸ್ಮಿನ್ನಂದಗೋಪ ತಥಾ ಕುರು।।

ನಂದಗೋಪ! ಇವರಿಬ್ಬರು ಸಮಾನವಯಸ್ಕರೂ ಗೋವ್ರಜೆಯಲ್ಲಿ ಒಂದೇ ಸಮನಾಗಿ ಬೆಳೆದು ಶೋಭಿಸುವಂತೆ ಮಾಡು.

> 19060010a ಬಾಲ್ಯೇ ಕೇಲಿಕಿಲಃ ಸರ್ವೋ ಬಾಲ್ಯೇ ಮುಹ್ಯತಿ ಮಾನವಃ ।  
19060010c ಬಾಲ್ಯೇ ಚಂಡತಮಃ ಸರ್ವಸ್ತತ್ರ ಯತ್ನಪರೋ ಭವ ।।

ಬಾಲ್ಯದಲ್ಲಿ ಎಲ್ಲರೂ ಆಟಗಳಲ್ಲಿಯೇ ಮಗ್ನರಾಗಿರುತ್ತಾರೆ. ಬಾಲ್ಯದಲ್ಲಿ ಮಾನವನು ಮೋಹಿತನಗಿರುತ್ತಾನೆ. ಬಾಲ್ಯದಲ್ಲಿ ಎಲ್ಲರೂ ಸಿಟ್ಟು-ಹಠ ಮಾಡುತ್ತೇವೆ. ಮಕ್ಕಳನ್ನು ರಕ್ಷಿಸುವುದರಲ್ಲಿ ಯತ್ನಪರನಾಗಿರು.

> 19060011a ನ ಚ ವೃಂದಾವನೇ ಕಾರ್ಯೋ ಗವಾಂ ಘೋಷಃ ಕಥಂಚನ ।  
19060011c ಭೇತವ್ಯಂ ತತ್ರ ವಸತಃ ಕೇಶಿನಃ ಪಾಪದರ್ಶಿನಃ ।।

ವೃಂದಾವನದಲ್ಲಿ ಯಾವ ಕಾರಣಕ್ಕೂ ಗೋವುಗಳನ್ನು ಮೇಯಿಸಬೇಡ. ಅಲ್ಲಿ ವಾಸಿಸುವ ಪಾಪದರ್ಶೀ ಕೇಶಿನಿಯ ಭಯವಿರಲಿ.

> 19060012a ಸರೀಸೃಪೇಭ್ಯಃ ಕೀಟೇಭ್ಯಃ ಶಕುನಿಭ್ಯಸ್ತಥೈವ ಚ ।  
19060012c ಗೋಷ್ಠೇಷು ಗೋಭ್ಯೋ ವತ್ಸೇಭ್ಯೋ ರಕ್ಷ್ಯೌ ತೇ ದ್ವಾವಿಮೌ ಶಿಶೂ ।।

ಸರ್ಪಗಳಿಂದ, ಕೀಟಗಳಿಂದ, ಪಕ್ಷಿಗಳಿಂದ ಮತ್ತು ಗೋವುಗಳು ಮತ್ತು ಹೋರಿಗಳಿಂದ ಈ ಇಬ್ಬರು ಶಿಶು ಮಕ್ಕಳನ್ನೂ ರಕ್ಷಿಸು.

> 19060013a ನಂದಗೋಪ ಗತಾ ರಾತ್ರಿಃ ಶೀಘ್ರಯಾನೋ ವ್ರಜಾಶುಗಃ ।  
19060013c ಇಮೇ ತ್ವಾಂ ವ್ಯಾಹರಂತೀವ ಪಕ್ಷಿಣಃ ಸವ್ಯದಕ್ಷಿಣಮ್ ।।

ನಂದಗೋಪ! ರಾತ್ರಿಯು ಕಳೆದುಹೋಯಿತು. ಶೀಘ್ರವಾಗಿ ವೇಗ ವಾಹನದಲಿ ಇಲ್ಲಿಂದ ಹೊರಡು. ಈ ಎಡ-ಬಲಬದಿಗಳಲ್ಲಿ ಹಾರುವ ಪಕ್ಷಿಗಳು ಇಗೋ ನಿನ್ನನ್ನು ಬೀಳ್ಕೊಡುತ್ತಿವೆ!”

> 19060014a ರಹಸ್ಯಂ ವಸುದೇವೇನ ಸೋಽನುಜ್ಞಾತೋ ಮಹಾತ್ಮನಾ ।  
19060014c ಯಾನಂ ಯಶೋದಯಾ ಸಾರ್ಧಮಾರುರೋಹ ಮುದಾನ್ವಿತಃ ।।

ಮಹಾತ್ಮ ವಸುದೇವನಿಂದ ರಹಸ್ಯದಲ್ಲಿ ಹೀಗೆ ಅನುಜ್ಞೆಯನ್ನು ಪಡೆದ ನಂದಗೋಪನು ಮುದಾನ್ವಿತನಾಗಿ ಯಶೋದೆಯೊಡನೆ ಯಾನವನ್ನೇರಿದನು.

> 19060015a ಕುಮಾರಸ್ಕಂಧವಾಹ್ಯಾಯಾಂ ಶಿಬಿಕಾಯಾಂ ಸಮಾಹಿತಃ ।  
19060015c ಸಂವೇಶಯಾಮಾಸ ಶಿಶುಂ ಶಯನೀಯಂ ಮಹಾಮತಿಃ ।।

ಸಮಾಹಿತನಾದ ಮಹಾಮತಿ ನಂದಗೋಪನು ತನ್ನ ಆ ಶಯನೀಯ ಶಿಶುವನ್ನು ಕುಮಾರರು ತಮ್ಮ ಭುಜಗಳ ಮೇಲೆ ಎತ್ತಿಕೊಂಡು ಹೋಗುತ್ತಿದ್ದ ಶಿಬಿಕೆಯಲ್ಲಿ ಮಲಗಿಸಿದನು.

> 19060016a ಜಗಾಮ ಚ ವಿವಿಕ್ತೇನ ಶೀತಲಾನಿಲಸರ್ಪಿಣಾ ।  
19060016c ಬಹೂದಕೇನ ಮಾರ್ಗೇಣ ಯಮುನಾತೀರಗಾಮಿನಾ ।।

ಹೀಗೆ ಬಹೂದಕದ ಮಾರ್ಗದಲ್ಲಿ ನಿರ್ಜನವಾಗಿದ್ದ ಮತ್ತು ಶೀತಲ ಗಾಳಿಯು ಬೀಸುತ್ತಿದ್ದ ಯಮುನೆಯ ತೀರದಲ್ಲಿಯೇ ಸಾಗುತ್ತಾ ಹೊರಟನು.

> 19060017a ಸ ದದರ್ಶ ಶುಭೇ ದೇಶೇ ಗೋವರ್ಧನಸಮೀಪಗೇ ।  
19060017c ಯಮುನಾತೀರಸಂಬದ್ಧಂ ಶೀತಮಾರುತಸೇವಿತಮ್ ।।

ಅವನು ಗೋವರ್ಧನದ ಸಮೀಪದಲ್ಲಿದ್ದ ಯಮುನಾತೀರಕ್ಕೆ ಹೊಂದಿಕೊಂಡಿದ್ದ ಶೀತಲ ಗಾಳಿಯು ಬೀಸುತ್ತಿದ್ದ ಶುಭ ವ್ರಜವನ್ನು ನೋಡಿದನು.

> 19060018a ವಿರುತಶ್ವಾಪದೈ ರಮ್ಯಂ ಲತಾವಲ್ಲೀಮಹಾದ್ರುಮಮ್ ।  
19060018c ಗೋಭಿಸ್ತೃಣವಿಲಗ್ನಾಭಿಃ ಸ್ಯಂದಂತೀಭಿರಲಂಕೃತಮ್ ।।

ಬೇರೆಯೇ ಭಾಷೆಯನ್ನು ಮಾತನಾಡುವ ಕಾಡುಜನರಿಂದ ಆ ದೇಶವು ರಮ್ಯವಾಗಿತ್ತು. ಲತೆಗಳು ಅಪ್ಪಿಕೊಂಡಿದ್ದ ಮಹಾವೃಕ್ಷಗಳಿದ್ದವು. ಹುಲ್ಲು ಮೇಯುತ್ತಿದ್ದ ಮತ್ತು ಕೆನೆಗಳಿಂದ ಹಾಲುಸುರಿಸುತ್ತಿದ್ದ ಗೋವುಗಳಿಂದ ಅಲಂಕೃತಗೊಂಡಿತ್ತು.

> 19060019a ಸಮಪ್ರಚಾರಂ ಚ ಗವಾಂ ಸಮತೀರ್ಥಜಲಾಶಯಮ್ ।  
19060019c ವೃಷಾಣಾಂ ಸ್ಕಂಧಘಾತೈಶ್ಚ ವಿಷಾಣೋದ್ಘೃಷ್ಟಪಾದಪಮ್ ।।

ಗೋವುಗಳಿಗೆ ಮೇವಲು ಸಮತಟ್ಟಾದ ಪ್ರದೇಶವಿತ್ತು ಮತ್ತು ಜಲಾಯಗಳಿಗೆ ಇಳಿಯುವಲ್ಲಿಯೂ ಸಮತಟ್ಟಾಗಿತ್ತು. ಅಲ್ಲಿ ಮರಗಳ ಮೇಲೆ ಗೂಳಿಗಳು ತಮ್ಮ ಭುಜಗಳನ್ನು ತಿಕ್ಕಿ ತಿಕ್ಕಿ ಮತ್ತು ಕೋಡಿನಿಂದ ತಿವಿದ ಗುರುತುಗಳಿದ್ದವು.

> 19060020a ಭಾಸಾಮಿಷಾದಾನುಸೃತೈಃ ಶ್ಯೇನೈಶ್ಚಾಮಿಷಗೃಧ್ನುಭಿಃ ।  
19060020c ಸೃಗಾಲಮೃಗಸಿಂಹೈಶ್ಚ ವಸಾಮೇದಾಶಿಭಿರ್ವೃತಮ್ ।।

ಕಾಗೆಗಳು, ಗಿಡುಗಗಳು ಮತ್ತು ಮಾಂಸತಿನ್ನುವ ಹದ್ದುಗಳಿದ್ದವು. ನರಿಗಳೂ, ಸಿಂಹಗಳೂ ಮತ್ತು ಮಾಂಸ-ಮೇದ-ಕೊಬ್ಬುಗಳನ್ನು ತಿನ್ನುವ ಇತರ ಪ್ರಾಣಿಗಳೂ ತುಂಬಿಕೊಂಡಿದ್ದವು.

> 19060021a ಶಾರ್ದೂಲಶಬ್ದಾಭಿರುತಂ ನಾನಾಪಕ್ಷಿಸಮಾಕುಲಮ್ ।  
19060021c ಸ್ವಾದುವೃಕ್ಷಫಲಂ ರಮ್ಯಂ ಪರ್ಯಾಪ್ತತೃಣವೀರುಧಮ್ ।।

ಆ ಪ್ರದೇಶದಲ್ಲಿ ಹುಲಿಯ ಗರ್ಜನೆಗಳು ಮೊಳಗುತ್ತಿದ್ದವು. ನಾನಾ ಪಕ್ಷಿಗಳ ಸಮಾಕುಲಗಳಿದ್ದವು. ರುಚಿಕರ ಫಲವುಳ್ಳ ವೃಕ್ಷಗಳಿದ್ದವು ಮತ್ತು ಹುಲ್ಲು-ಔಷಧ ಲತೆಗಳು ತುಂಬಿಕೊಂಡಿದ್ದವು.

> 19060022a ಗೋವ್ರಜಂ ಗೋರುತಂ ರಮ್ಯಂ ಗೋಪನಾರೀಭಿರಾವೃತಮ್ ।  
19060022c ಹಂಭಾರವೈಶ್ಚ ವತ್ಸಾನಾಂ ಸರ್ವತಃ ಕೃತನಿಃಸ್ವನಮ್ ।।

ಗೋವುಗಳು ಅಲ್ಲಿ ತಿರುಗಾಡುತ್ತಿದ್ದವು. ಗೋವುಗಳ ರಮ್ಯ ಕೂಗು ಕೇಳಿಬರುತ್ತಿತ್ತು. ಗೋಪನಾರಿಯರಿಂದ ತುಂಬಿಕೊಂಡಿತ್ತು. ಎಲ್ಲಕಡೆಗಳಲ್ಲಿ ಕರುಗಳ ಕೂಗುಗಳು ಕೇಳಿಬರುತ್ತಿದ್ದವು.

> 19060023a ಶಕಟಾವರ್ತವಿಪುಲಂ ಕಂಟಕೀವಾಟಸಂಕುಲಮ್ ।  
19060023c ಪರ್ಯಂತೇಷ್ವಾವೃತಂ ವನ್ಯೈರ್ಬೃಹದ್ಭಿಃ ಪತಿತೈರ್ದ್ರುಮೈಃ ।।

ಅಲ್ಲಿ ಅನೇಕ ಬಂಡಿಗಳ ಗುಂಪುಗಳಿದ್ದವು. ಮುಳ್ಳಿನ ಮರಗಳ ಸಂಕುಲಗಳೂ ಇದ್ದವು. ಅದರ ಸುತ್ತಲೂ ಬಿದ್ದ ಮರಗಳಿಂದ ತುಂಬಿದ ದೊಡ್ಡ ವನಗಳಿದ್ದವು.

> 19060024a ವತ್ಸಾನಾಂ ರೋಪಿತಃ ಕೀಲೈರ್ದಾಮಭಿಶ್ಚ ವಿಭೂಷಿತಮ್ ।  
19060024c ಕರೀಷಾಕೀರ್ಣವಸುಧಂ ಕಟಚ್ಛನ್ನಕುಟೀಮಠಮ್ ।।

ಕರುಗಳನ್ನು ಕಟ್ಟಲು ಗೂಟಗಳು ಮತ್ತು ಹಗ್ಗಗಳಿಂದ ವಿಭೂಷಿತವಾಗಿತ್ತು. ಹುಲ್ಲಿನ ಗುಡಿಸಲುಗಳಿದ್ದವು ಮತ್ತು ಎಲ್ಲಕಡೆ ಒಣಗಿದ ಬೆರಣಿಗಳಿದ್ದವು.

> 19060025a ಕ್ಷೇಮ್ಯಪ್ರಚಾರಬಹುಲಂ ಹೃಷ್ಟಪುಷ್ಟಜನಾವೃತಮ್ ।  
19060025c ದಾಮನೀಪಾಶಬಹುಲಂ ಗರ್ಗರೋದ್ಗಾರನಿಃಸ್ವನಮ್ ।।

ಕ್ಷೇಮದಿಂದ ತಿರುಗಾಡಲು ಅಲ್ಲಿ ಸಾಕಷ್ಟು ಸ್ಥಳವಿದ್ದಿತು ಮತ್ತು ಹೃಷ್ಟಪುಷ್ಟಜನರಿಂದ ತುಂಬಿಕೊಂಡಿತ್ತು. ಮೊಸರುಕಡೆಯುವ ಕಡೆಗೋಲುಗಳು, ಕಡಗೋಲುಗಳಿಗೆ ಕಟ್ಟಿದ ಹಗ್ಗಗಳು ಮತ್ತು ಮೊಸರು ಕಡೆಯುವ ಶಬ್ಧವು ಎಲ್ಲೆಡೆಯೂ ಕೇಳಿಬರುತ್ತಿತ್ತು.

> 19060026a ತಕ್ರಾನಿಃಸ್ರಾವಮಲಿನಂ ದಧಿಮಂದಾರ್ದ್ರಮೃತ್ತಿಕಮ್ ।  
19060026c ಮಂಥಾನವಲಯೋದ್ಗಾರೈರ್ಗೋಪೀನಾಂ ಜನಿತಸ್ವನಮ್ ।।

ಸಾಕಷ್ಟು ಮಜ್ಜಿಗೆಯು ಹರಿಯುತ್ತಿತ್ತು. ನೆಲವು ಮೊಸರಿನ ರಾಶಿಗಳಿಂದ ಒದ್ದೆಯಾಗಿತ್ತು. ಗೋಪಿಯರು ಮೊಸರನ್ನು ಕಡೆಯುವಾಗ ಅವರ ಕೈಬಳೆಗಳ ಧ್ವನಿಯು ಕೇಳಿಬರುತ್ತಿತ್ತು.

> 19060027a ಕಾಕಪಕ್ಷಧರೈರ್ಬಾಲೈರ್ಗೋಪಾಲಕ್ರೀಡನಾಕುಲಮ್।  
19060027c ಸಾರ್ಗಲದ್ವಾರಗೋವಾಟಂ ಮಧ್ಯೇ ಗೋಸ್ಥಾನಸಂಕುಲಮ್ ।।

ಅಲ್ಲಿ ಕಾಕಪಕ್ಷಧರ[^2] ಗೋಪಾಲ ಬಾಲಕರು ಒಟ್ಟಾಗಿ ಆಡುತ್ತಿದ್ದರು. ಕೊಟ್ಟಿಗೆಗಳಿಂದ ತುಂಬಿತ್ತು ಮತ್ತು ಮಧ್ಯದಲ್ಲಿ ಗೋಸ್ಥಾನಸಂಕುಲಗಳಿದ್ದವು.

> 19060028a ಸರ್ಪಿಷಾ ಪಚ್ಯಮಾನೇನ ಸುರಭೀಕೃತಮಾರುತಮ್ ।  
19060028c ನೀಲಪೀತಾಂಬರಾಭಿಶ್ಚ ತರುಣೀಭಿರಲಂಕೃತಮ್ ।।

ತುಪ್ಪವು ಕುದಿಯುತ್ತಿರುವ ಸುವಾಸನೆಯು ಗಾಳಿಯಲ್ಲಿತ್ತು. ನೀಲ ಪೀತಾಂಬರಗಳನ್ನು ಉಟ್ಟಿದ್ದ ತರುಣಿಯರು ಅಲಂಕೃತರಾಗಿದ್ದರು.

> 19060029a ವನ್ಯಪುಷ್ಪಾವತಂಸಾಭಿರ್ಗೋಪಕನ್ಯಾಭಿರಾವೃತಮ್ ।  
19060029c ಶಿರೋಭಿರ್ಧೃತಕುಂಭಭಿರ್ಬದ್ಧೈರಗ್ರಸ್ತನಾಂಬರೈಃ ।।  
19060030a ಯಮುನಾತೀರಮಾರ್ಗೇಣ ಜಲಹಾರೀಭಿರಾವೃತಮ್ ।

ವನಪುಷ್ಪಗಳನ್ನು ಮುಡಿದು ತಲೆಯಮೇಲೆ ಮೊಸರಿನ ಕೊಡಗಳನ್ನು ಹೊತ್ತ ಗೋಪಕನ್ಯೆಯರಿಂದ ಆ ಪ್ರದೇಶವು ತುಂಬಿಕೊಂಡಿತ್ತು.  ಅವರ ಸ್ತನಗಳು ಕುಪ್ಪುಸಗಳಿಂದ ಕಟ್ಟಲ್ಪಟ್ಟಿದ್ದವು ಮತ್ತು ಮೇಲೆ ಸೆರಗುಗಳಿದ್ದವು. ಯಮುನಾತೀರಮಾರ್ಗದಲ್ಲಿ ನೀರನ್ನು ಹೊತ್ತು ತರುತ್ತಿದ್ದರು.

> 19060030c ಸ ತತ್ರ ಪ್ರವಿಶನ್ ಹೃಷ್ಟೋ ಗೋವ್ರಜಂ ಗೋಪನಾದಿತಮ್ ।।  
19060031a ಪ್ರತ್ಯುದ್ಗತೋ ಗೋಪವೃದ್ಧೈಃ ಸ್ತ್ರೀಭಿರ್ವೃದ್ಧಾಭಿರೇವ ಚ ।  
19060031c ನಿವೇಶಂ ರೋಚಯಾಮಾಸ ಪರಿವರ್ತೇ ಸುಖಾಶ್ರಯೇ ।।

ಗೋಪರ ನಾದಗಳಿಂದ ತುಂಬಿದ್ದ ಗೋವ್ರಜವನ್ನು ಪ್ರವೇಶಿಸಿ ಅವನು ಹೃಷ್ಟನಾದನು. ಗೋಪವೃದ್ಧರು ಮತ್ತು ವೃದ್ಧ ಸ್ತ್ರೀಯರಿಂದ ಸ್ವಾಗತಿಸಲ್ಪಟ್ಟ ಅವನು ಆ ಸುಖಾಶ್ರಯ ಆವಾಸಸ್ಥಾನದಲ್ಲಿ ವಾಸಿಸಲು ಇಷ್ಟಪಟ್ಟನು.

> 19060032a ಸಾ ಯತ್ರ ರೋಹಿಣೀ ದೇವೀ ವಸುದೇವಸುಖಾವಹಾ ।  
19060032c ತತ್ರ ತಂ ಬಾಲಸೂರ್ಯಾಭಂ ಕೃಷ್ಣಂ ಗೂಢಂ ನ್ಯವೇಶಯತ್ ।।

ವಸುದೇವನಿಗೆ ಸುಖವನ್ನು ತರುವ ದೇವೀ ರೋಹಿಣಿಯು ಎಲ್ಲಿದ್ದಳೋ ಅಲ್ಲಿ ಬಾಲಸೂರ್ಯನ ಕಾಂತಿಯಿದ್ದ ಕೃಷ್ಣನನ್ನು ಗೂಢವಾಗಿ ಪ್ರವೇಶಿಸಿದನು.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ವಿಷ್ಣುಪರ್ವಣಿ ಗೋವ್ರಜಗಮನಂ ನಾಮ ಷಷ್ಟಿತಮೋಽಧ್ಯಾಯಃ

</details>

[^1]: ಕೃಷ್ಣ ಎಂದರೆ ಆಕರ್ಷಿಸುವನು, ಸಂಕರ್ಷಣ ಎಂದರೆ ಆಕರ್ಷಿಸಿದವನು.

[^2]: ತಲೆಯ ಹಿಂಭಾಗದಲ್ಲಿ ಕೂದಲನ್ನು ಉದ್ದ ಬಿಟ್ಟಿದ್ದ (ಗೀತಾ ಪ್ರೆಸ್). ಕಾಗೆಯ ರೆಕ್ಕೆಗಳನ್ನು ಮುಡಿದಿದ್ದ (ಬಿಬೇಕ್ ದೆಬ್ರೊಯ್).