+++
title = "030: ಯಯಾತಿಚರಿತ್ರಕಥನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 30**


</details>

<details><summary>ಸಾರ</summary>

ನಹುಷ ಮತ್ತು ಯಯಾತಿಯರ ವಂಶವರ್ಣನೆ ಮತ್ತು ಯಯಾತಿಯ ಚರಿತ್ರೆ.


</details>


>ವೈಶಂಪಾಯನ ಉವಾಚ  
ಉತ್ಪನ್ನಾಃ ಪಿತೃಕನ್ಯಾಯಾಂ ವಿರಜಾಯಾಂ ಮಹೌಜಸಃ ।  
ನಹುಷಸ್ಯ ತು ದಾಯಾದಾಃ ಷಡಿಂದ್ರೋಪಮತೇಜಸಃ ।।   ೧-೩೦-೧
> 
ವೈಶಂಪಾಯನನು ಹೇಳಿದನು: “ನಹುಷನಿಗೆ ಪಿತೃಕನ್ಯೆ ವಿರಜೆಯಲ್ಲಿ ಮಹೌಜಸರಾದ ಇಂದ್ರೋಪಮ ತೇಜಸ್ವೀ ಆರು ಪುತ್ರರು ಜನಿಸಿದರು.

>ಯತಿರ್ಯಯಾತಿಃ ಸಂಯಾತಿರಾಯತಿಃ ಪಾಂಚಿಕೋ ಭವಃ ।  
ಸುಯಾತಿಃ ಷಷ್ಠಸ್ತೇಷಾಂ ವೈ ಯಯಾತಿಃ ಪಾರ್ಥಿವೋಽಭವತ್ ।  
ಯತಿರ್ಜ್ಯೇಷ್ಠಸ್ತು ತೇಷಾಂ ವೈ ಯಯಾತಿಸ್ತು ತತಃ ಪರಮ್ ।।   ೧-೩೦-೨
> 
ಯತಿ, ಯಯಾತಿ, ಸಂಯಾತಿ, ಆಯತಿ, ಐದನೆಯವನು ಭವ ಮತ್ತು ಆರನೆಯವನು ಸುಯಾತಿ. ಅವರಲ್ಲಿ ಯಯಾತಿಯು ಪಾರ್ಥಿವನಾದನು.

>ಕಾಕುತ್ಸ್ಥಕನ್ಯಾಂ ಗಾಂ ನಾಮ ಲೇಭೇ ಪರಮಧಾರ್ಮಿಕಃ ।  
ಯತಿಸ್ತು ಮೋಕ್ಷಮಾಸ್ಥಾಯ ಬ್ರಹ್ಮಭೂತೋಽಭವನ್ಮುನಿಃ ।।   ೧-೩೦-೩
> 
ಪರಮಧಾರ್ಮಿಕ ಯತಿಯಾದರೋ ಕಾಕುತ್ಸ್ಥ್ಯನ ಕನ್ಯೆ ಗೋ ಎಂಬ ಹೆಸರಿನವಳನ್ನು ಪತ್ನಿಯನ್ನಾಗಿ ಪಡೆದನು. ಆದರೆ ಅವನು ಮೋಕ್ಷಮಾರ್ಗವನ್ನು ಅನುಸರಿಸಿ ಬ್ರಹ್ಮಭೂತ ಮುನಿಯಾದನು.

>ತೇಷಾಂ ಯಯಾತಿಃ ಪಂಚಾನಾಂ ವಿಜಿತ್ಯ ವಸುಧಾಮಿಮಾಮ್ ।  
ದೇವಯಾನೀಮುಶನಸಃ ಸುತಾಂ ಭಾರ್ಯಾಮವಾಪ ಸಃ  ।  
ಶರ್ಮಿಷ್ಠಾಮಾಸುರೀಂ ಚೈವ ತನಯಾಂ ವೃಷಪರ್ವಣಃ ।।   ೧-೩೦-೪
> 
ಉಳಿದ ಐವರಲ್ಲಿ ಯಯಾತಿಯು ಈ ವಸುಧೆಯನ್ನು ಗೆದ್ದು ಉಶನಸನ ಸುತೆ ದೇವಯಾನಿ ಮತ್ತು ಅಸುರ ವೃಷಪರ್ವಣನ ಮಗಳು ಶರ್ಮಿಷ್ಠೆಯನ್ನು ಪತ್ನಿಯರನ್ನಾಗಿ ಪಡೆದುಕೊಂಡನು.

>ಯದುಂ ಚ ತುರ್ವಸುಂ ಚೈವ ದೇವಯಾನೀ ವ್ಯಜಾಯತ ।  
ದ್ರುಹ್ಯುಂ ಚಾನುಂ ಚ ಪೂರುಂ ಚ ಶರ್ಮಿಷ್ಠಾ ವಾರ್ಷಪರ್ವಣೀ ।।   ೧-೩೦-೫
> 
ಯದು ಮತ್ತು ತುರ್ವಸು ಇವರಿಬ್ಬರೂ ದೇವಯಾನಿಯಲ್ಲಿ ಹುಟ್ಟಿದರು. ದ್ರುಹ್ಯು, ಅನು, ಮತ್ತು ಪೂರು ಇವರು ವಾರ್ಷಪರ್ವಣಿ ಶರ್ಮಿಷ್ಠೆಯಲ್ಲಿ ಹುಟ್ಟಿದರು.

>ತಸ್ಮೈ ಶಕ್ರೋ ದದೌ ಪ್ರೀತೋ ರಥಂ ಪರಮಭಾಸ್ವರಮ್ ।  
ಅಸಂಗಂ ಕಾಂಚನಂ ದಿವ್ಯಂ ದಿವ್ಯೈಃ ಪರಮವಾಜಿಭಿಃ ।।   ೧-೩೦-೬  
ಯುಕ್ತಂ ಮನೋಜವೈಃ ಶುಭ್ರೈರ್ಯೇನ ಭಾರ್ಯಾಮುವಾಹ ಸಃ ।  
ಸ ತೇನ ರಥಮುಖ್ಯೇನ ಷಡ್ರಾತ್ರೇನಾಜಯನ್ಮಹೀಮ್ ।  
ಯಯಾತಿರ್ಯುಧಿ ದುರ್ಧರ್ಷಸ್ತಥಾ ದೇವಾನ್ಸವಾಸವಾನ್ ।।   ೧-೩೦-೭
> 
ಯಯಾತಿಯ ಮೇಲೆ ಪ್ರೀತನಾಗಿ ಶಕ್ರನು ಅವನಿಗೆ ಪರಮಕಾಂತಿಯಿದ್ದ ರಥವನ್ನು ನೀಡಿದನು. ಅದಕ್ಕೆ ಮನಸಮಾನ ವೇಗಶಾಲೀ ದಿವ್ಯ ಶ್ವೇತವರ್ಣದ ಉತ್ತಮ ಅಶ್ವಗಳನ್ನು ಕಟ್ಟಲಾಗಿತ್ತು. ಆ ದಿವ್ಯರಥವು ಸುವರ್ಣದಿಂದ ಮಾಡಲ್ಪಟ್ಟಿತ್ತು. ಅದರ ಚಲನೆಯನ್ನು ಎಲ್ಲಿಯೂ ತಡೆಯಲಾಗುತ್ತಿರಲಿಲ್ಲ. ಅದೇ ರಥದಿಂದ ಅವನು ತನ್ನ ಪತ್ನಿಯನ್ನು ಏರಿಸಿಕೊಂಡು ಬಂದಿದ್ದನು. ಆ ಶ್ರೇಷ್ಠರಥದಿಂದ ದುರ್ಧರ್ಷ ರಾಜ ಯಾಯಾತಿಯು ಆರು ರಾತ್ರಿಗಳಲ್ಲಿಯೇ ಸಂಪೂರ್ಣ ಪೃಥ್ವೀ, ದೇವತೆಗಳು ಮತ್ತು ದಾನವರನ್ನು ಗೆದ್ದಿದ್ದನು.

>ಸ ರಥಃ ಪೌರವಾಣಾಂ ತು ಸರ್ವೇಷಾಮಭವತ್ತದಾ ।   
ಯಾವತ್ತು ವಸುನಾಮ್ನೋ ವೈ ಕೌರವಾಜ್ಜನಮೇಜಯಃ ।।   ೧-೩೦-೮
> 
ಜನಮೇಜಯ! ಕುರುವಂಶೀ ರಾಜಾ ವಸುವಿನವರೆಗೆ ಎಲ್ಲ ಪೌರವ ನರೇಶರಲ್ಲಿಯೂ ಆ ರಥವು ಪರಂಪರಾಗತವಾಗಿತ್ತು ಎಂದು ವಿದ್ಯಮಾನವಿದೆ.

>ಕುರೋಃ ಪುತ್ರಸ್ಯ ರಾಜೇಂದ್ರ ರಾಜ್ಞಃ ಪಾರೀಕ್ಷಿತಸ್ಯ ಹ ।  
ಜಗಾಮ ಸ ರಥೋ ನಾಶಂ ಶಾಪಾದ್ಗಾರ್ಗ್ಯಸ್ಯ ಧೀಮತಃ ।।   ೧-೩೦-೯
> 
ರಾಜೇಂದ್ರ! ಕುರುವಿನ ಪುತ್ರ ರಾಜಾ ಪರಿಕ್ಷಿತನ ಕುಮಾರ ಇಂದ್ರೋತ ಜನಮೇಜಯನಿಗೆ ಬುದ್ಧಿಮಾನ್ ಗಾರ್ಗ್ಯನ ಶಾಪದಿಂದಾಗಿ ಆ ರಥವು ನಷ್ಟವಾಯಿತು.

>ಗರ್ಗ್ಯಸ್ಯ ಹಿ ಸುತಂ ಬಾಲಂ ಸ ರಾಜಾ ಜನಮೇಜಯಃ ।  
ವಾಕ್ಛೂರಂ ಹಿಂಸಯಾಮಾಸ ಬ್ರಹ್ಮಹತ್ಯಾಮವಾಪ ಸಃ ।।   ೧-೩೦-೧೦
> 
ಗರ್ಗ್ಯನ ಮಗ ವಾಕ್ ಶೂರ ಬಾಲಕನನ್ನು ರಾಜಾ ಇಂದ್ರೋತ ಜನಮೇಜಯನು ಕೊಂದುದರಿಂದ ಬ್ರಹ್ಮಹತ್ಯೆಯನ್ನು ಪಡೆದುಕೊಂಡನು.

>ಸ ಲೋಹಗಂಧೀ ರಾಜರ್ಷಿಃ ಪರಿಧಾವನ್ನಿತಸ್ತತಃ ।  
ಪೌರಜಾನಪದೈಸ್ತ್ಯಕ್ತೋ ನ ಲೇಭೇ ಶರ್ಮ ಕರ್ಹಿಚಿತ್ ।।   ೧-೩೦-೧೧
> 
ಪೌರಜಾನಪದರಿಂದ ತ್ಯಕ್ತನಾದ ಲೋಹದ ವಾಸನೆಯನ್ನು ಹೊಂದಿದ್ದ ಆ ರಾಜರ್ಷಿಯು ಅಲ್ಲಿ-ಇಲ್ಲಿ ತಿರುಗುತ್ತಿದ್ದನು. ಎಲ್ಲಿಯೂ ಅವನಿಗೆ ಶಾಂತಿಯು ದೊರಕಲಿಲ್ಲ.

>ತತಃ ಸ ದುಃಖಸಂತಪ್ತೋ ನಾಲಭತ್ಸಂವಿದಂ ಕ್ವಚಿತ್ ।  
ಇಂದ್ರೋತಃ ಶೌನಕಂ ರಾಜಾ ಶರಣಂ ಪ್ರತ್ಯಪದ್ಯತ ।।   ೧-೩೦-೧೨
> 
ಎಲ್ಲಿಯೂ ಶಾಂತಿಯು ಸಿಗದೇ ದುಃಖಸಂತಪ್ತನಾಗಿದ್ದ ರಾಜಾ ಇಂದ್ರೋತನು ಶೌನಕನ ಶರಣು ಹೊಕ್ಕನು.

>ಯಾಜಯಾಮಾಸ ಚೇಂದ್ರೋತಃ ಶೌನಕೋ ಜನಮೇಜಯಮ್ ।  
ಅಶ್ವಮೇಧೇನ ರಾಜಾನಂ ಪಾವನಾರ್ಥಂ ದ್ವಿಜೋತ್ತಮಃ ।।   ೧-೩೦-೧೩
> 
ಶೌನಕನು ಅವನನ್ನು ಪವಿತ್ರಗೊಳಿಸಲು ರಾಜಾ ಇಂದ್ರೋತ ಜನಮೇಜಯನಿಂದ ಅಶ್ವಮೇಧವನ್ನು ನಡೆಸಿದನು.

>ಸ ಲೋಹಗಂಧೋ ವ್ಯನಶತ್ತಸ್ಯಾವಭೃಥಮೇತ್ಯ ಹ ।  
ಸ ಚ ದಿವ್ಯೋ ರಥೋ ರಾಜನ್ವಸೋಶ್ಚೇದಿಪತೇಸ್ತದಾ ।  
ದತ್ತಃ ಶಕ್ರೇಣ ತುಷ್ಟೇನ ಲೇಭೇ ತಸ್ಮಾದ್ಬೃಹದ್ರಥಃ ।।   ೧-೩೦-೧೪
> 
ಯಜ್ಞದ ಅವಭೃತಸ್ನಾನದಿಂದ ಇಂದ್ರೋತನು ತನ್ನ ಲೋಹದ ವಾಸನೆಯನ್ನು ಕಳೆದುಕೊಂಡನು. ರಾಜನ್! ಆ ದಿವ್ಯರಥವನ್ನು ಇಂದ್ರನು ಪ್ರೀತನಾಗಿ ಚೇದಿಪತಿ ವಸುವಿಗೆ ಕೊಟ್ಟನು. ಅವನಿಂದ ಆ ರಥವನ್ನು ಬೃಹದ್ರಥನು ಪಡೆದುಕೊಂಡನು.

>ಬೃಹದ್ರಥಾತ್ಕ್ರಮೇಣೈವ ಗತೋ ಬಾರ್ಹದ್ರಥಮ್ ನೃಪಮ್ ।  
ತತೋ ಹತ್ವಾ ಜರಾಸಂಧಂ ಭೀಮಸ್ತಂ ರಥಮುತ್ತಮಮ್ ।।   ೧-೩೦-೧೫  
ಪ್ರದದೌ ವಾಸುದೇವಾಯ ಪ್ರೀತ್ಯಾ ಕೌರವನಂದನಃ ।  
> 
ಕ್ರಮೇಣವಾಗಿ ಬೃಹದ್ರಥನಿಂದ ಆ ರಥವು ಅವನ ಮಗ ನೃಪ ಜರಾಸಂಧನಿಗೆ ದೊರೆಯಿತು. ಅನಂತರ ಕೌರವನಂದನ ಭೀಮನು ಜರಾಸಂಧನನ್ನು ಸಂಹರಿಸಿ ಆ ಉತ್ತಮ ರಥವನ್ನು ಪ್ರೀತಿಯಿಂದ ವಾಸುದೇವನಿಗೆ ನೀಡಿದನು.

>ಸಪ್ತದ್ವೀಪಾಂ ಯಯಾತಿಸ್ತು ಜಿತ್ವಾ ಪೃಥ್ವೀಂ ಸಸಾಗರಾಮ್ ।।   ೧-೩೦-೧೬  
ವ್ಯಭಜತ್ಪಂಚಧಾ ರಾಜನ್ಪುತ್ರಾಣಾಂ ನಾಹುಷಸ್ತದಾ ।  
> 
ನಾಹುಷ ಯಯಾತಿಯಾದರೋ ಸಾಗರಗಳೊಂದಿಗೆ ಪೃಥ್ವಿಯ ಸಪ್ತದ್ವೀಪಗಳನ್ನೂ ಗೆದ್ದು ಐವರು ರಾಜಪುತ್ರರಲ್ಲಿ ಅದನ್ನು ವಿಭಜಿಸಿದನು.

>ದಿಶಿ ದಕ್ಷಿಣಪೂರ್ವಸ್ಯಾಂ ತುರ್ವಸುಂ ಮತಿಮಾನ್ನೃಪಃ ।।   ೧-೩೦-೧೭  
ಪ್ರತೀಚ್ಯಾಮುತ್ತರಸ್ಯಾಂ ಚ ದ್ರುಹ್ಯುಂ ಚಾನುಂ ಚ ನಾಹುಷಃ ।  
ದಿಶಿ ಪೂರ್ವೋತ್ತರಸ್ಯಾಂ ವೈ ಯದುಂ ಜ್ಯೇಷ್ಠಂ ನ್ಯಯೋಜಯತ್ ।।   ೧-೩೦-೧೮
> 
ಆ ಮತಿಮಾನ್ ನೃಪ ನಾಹುಷನು ದಕ್ಷಿಣ-ಪೂರ್ವಭಾಗದಲ್ಲಿ ತುರ್ವಸುವನ್ನು, ಪೂರ್ವದಲ್ಲಿ ದ್ರುಹ್ಯುವವನ್ನು, ಉತ್ತರದಲ್ಲಿ ಅನುವನ್ನು ಮತ್ತು ಪೂರ್ವೋತ್ತರ ದಿಕ್ಕಿನಲ್ಲಿ ಜ್ಯೇಷ್ಠ ಯದುವನ್ನು ನಿಯೋಜಿಸಿದನು.

>ಮಧ್ಯೇ ಪೂರುಂ ಚ ರಾಜಾನಮಭ್ಯಷಿಂಚತ ನಾಹುಷಃ ।   
ತೈರಿಯಂ ಪೃಥಿವೀ ಸರ್ವಾ ಸಪ್ತದ್ವೀಪಾ ಸಪತ್ತನಾ ।।   ೧-೩೦-೧೯  
ಯಥಾಪ್ರದೇಶಮದ್ಯಾಪಿ ಧರ್ಮೇಣ ಪ್ರತಿಪಾಲ್ಯತೇ ।  
ಪ್ರಜಾಸ್ತೇಷಾಂ ಪುರಸ್ತಾತ್ತು ವಕ್ಷ್ಯಾಮಿ ನೃಪಸತ್ತಮ ।।   ೧-೩೦-೨೦
> 
ನಾಹುಷನು ಮಧ್ಯದಲ್ಲಿ ಪುರುವನ್ನು ರಾಜನನ್ನಾಗಿ ಅಭಿಷೇಕಿಸಿದನು. ಈಗಲೂ ಕೂಡ ಎಲ್ಲ ಸಪ್ತದ್ವೀಪಗಳು ಮತ್ತು ಪಟ್ಟಣಗಳೊಂದಿಗೆ ಅವರವರ ಪ್ರದೇಶಗಳನ್ನು ಅವರು ಮತ್ತು ಅವರ ವಂಶದವರು ಧರ್ಮದಿಂದ ಪ್ರತಿಪಾಲಿಸುತ್ತಿದ್ದಾರೆ. ನೃಪಸತ್ತಮ! ಈಗ ಅವರ ಮಕ್ಕಳ ಕುರಿತು ಹೇಳುತ್ತೇನೆ.

>ಧನುರ್ನ್ಯಸ್ಯ ಪೃಷತ್ಕಾಂಶ್ಚ ಪಂಚಭಿಃ ಪುರುಷರ್ಷಭೈಃ ।  
ಜರಾವಾನಭವದ್ರಾಜಾ ಭಾರಮಾವೇಶ್ಯ ಬಂಧುಷು ।  
ನಿಃಕ್ಷಿಪ್ತಶಸ್ತ್ರಃ ಪೃಥಿವೀಂ ನಿರೀಕ್ಷ್ಯ ಪೃಥಿವೀಪತಿಃ ।।   ೧-೩೦-೨೧  
ಪ್ರೀತಿಮಾನಭವದ್ರಾಜಾ ಯಯಾತಿರಪರಾಜಿತಃ ।  
ಏವಂ ವಿಭಜ್ಯ ಪೃಥಿವೀಂ ಯಯಾತಿರ್ಯದುಮಬ್ರವೀತ್ ।।   ೧-೩೦-೨೨

ಈ ಐವರು ಪುರುಷರ್ಷಭರಿಂದ ಕೃತಕೃತ್ಯನಾದ ರಾಜನು ರಾಜ್ಯಭಾರವನ್ನು ಬಂಧುಗಳಿಗೆ ವಹಿಸಿ, ಧನುಸ್ಸು-ಬಾಣಗಳನ್ನು ಕೆಳಗಿಟ್ಟು ಮುದುಕನಾದನು. ಅಪರಾಜಿತ ರಾಜಾ ಪೃಥಿವೀಪತಿ ಯಯಾತಿಯು ಶಸ್ತ್ರಗಳನ್ನು ಕೆಳಗಿಟ್ಟು ಪೃಥ್ವಿಯನ್ನು ನೋಡಿ ಸಂತುಷ್ಟನಾದನು. ಈ ರೀತಿ ಪೃಥ್ವಿಯನ್ನು ವಿಭಜಿಸಿ ಯಯಾತಿಯು ಯದುವಿಗೆ ಹೇಳಿದನು:

>ಜರಾಂ ಮೇ ಪ್ರತಿಗೃಹ್ಣೀಷ್ವ ಪುತ್ರ ಕೃತ್ಯಾಂತರೇಣ ವೈ ।  
ತರುಣಸ್ತವ ರೂಪೇಣ ಚರೇಯಂ ಪೃಥಿವೀಮಿಮಾಮ್ ।  
ಜರಾಂ ತ್ವಯಿ ಸಮಾಧಾಯ ತಂ ಯದುಃ ಪ್ರತ್ಯುವಾಚ ಹ ।।   ೧-೩೦-೨೩
> 
“ಪುತ್ರ! ನನ್ನದೊಂದು ಕಾರ್ಯಕ್ಕಾಗಿ ನನ್ನ ಈ ಮುಪ್ಪನ್ನು ಸ್ವೀಕರಿಸು. ಮುಪ್ಪನ್ನು ನಿನ್ನಲ್ಲಿ ಇರಿಸಿ, ನಿನ್ನ ತರುಣ ರೂಪದಿಂದ ನಾನು ಈ ಪೃಥ್ವಿಯಲ್ಲಿ ಸಂಚರಿಸುತ್ತೇನೆ.” ಯದುವು ಅವನಿಗೆ ಉತ್ತರಿಸಿದನು:

>ಅನಿರ್ದಿಷ್ಟಾ ಮಯಾ ಭಿಕ್ಷಾ ಬ್ರಾಹ್ಮಣಸ್ಯ ಪ್ರತಿಶ್ರುತಾ ।  
ಅನಪಾಕೃತ್ಯ ತಾಂ ರಾಜನ್ನ ಗೃಹೀಷ್ಯಾಮಿ ತೇ ಜರಾಮ್ ।।   ೧-೩೦-೨೪
> 
“ರಾಜನ್! ನಾನು ಓರ್ವ ಬ್ರಾಹ್ಮಣನಿಗೆ ಅವನು ಕೇಳಿದ ಭಿಕ್ಷೆಯನ್ನು ನೀಡುವ ಪ್ರತಿಜ್ಞೆಯನ್ನು ಮಾಡಿದ್ದೇನೆ. ಇದೂವರೆಗೆ ಅವನು ತನಗೆ ಇದು ಬೇಕು ಎನ್ನುವುದನ್ನು ಸ್ಪಷ್ಟವಾಗಿ ನನ್ನಲ್ಲಿ ಹೇಳಿಲ್ಲ. ಎಲ್ಲಿಯವರೆಗೆ ಅವನ ಭಿಕ್ಷೆಯ ಋಣವನ್ನು ತೀರಿಸುವುದಿಲ್ಲವೋ ಅಲ್ಲಿಯವರೆಗೆ ನಿನ್ನ ಮುಪ್ಪನ್ನು ನಾನು ಸ್ವೀಕರಿಸಲಾರೆ.

>ಜರಾಯಾಂ ಬಹವೋ ದೋಷಾಃ ಪಾನಭೋಜನಕಾರಿತಾಃ ।  
ತಸ್ಮಾಜ್ಜರಾಂ ನ ತೇ ರಾಜನ್ಗ್ರಹೀತುಮಹಮುತ್ಸಹೇ ।।   ೧-೩೦-೨೫
> 
ರಾಜನ್! ಮುಪ್ಪಿನಲ್ಲಿ ಪಾನ-ಭೋಜನಸಂಬಂಧೀ ಅನೇಕ ದೋಷಗಳಿವೆ. ಆದುದರಿಂದ ನಾನು ನಿನ್ನ ಮುಪ್ಪನ್ನು ಸ್ವೀಕರಿಸಲು ಬಯಸುವುದಿಲ್ಲ.

>ಸಂತಿ ತೇ ಬಹವಃ ಪುತ್ರಾಃ ಮತ್ತಃ ಪ್ರಿಯತರಾ ನೃಪ ।  
ಪ್ರತಿಗ್ರಹೀತುಂ ಧರ್ಮಜ್ಞ ಪುತ್ರಮನ್ಯಂ ವೃಣೀಷ್ವ ವೈ ।।   ೧-೩೦-೨೬
> 
ನೃಪ! ನಿನಗೆ ನನಗಿಂತಲೂ ಪ್ರಿಯತಮರಾದ ಅನೇಕ ಪುತ್ರರಿದ್ದಾರೆ. ಧರ್ಜಜ್ಞ! ನಿನ್ನ ಮುಪ್ಪನ್ನು ಸ್ವೀಕರಿಸುವ ಬೇರೆ ಯಾವ ಪುತ್ರನನ್ನಾದರೂ ಆರಿಸಿಕೋ!”

>ಸ ಏವಮುಕ್ತೋ ಯದುನಾ ರಾಜಾ ಕೋಪಸಮನ್ವಿತಃ ।  
ಉವಾಚ ವದತಾಂ ಶ್ರೇಷ್ಠೋ ಯಯಾತಿರ್ಗರ್ಹಯನ್ಸುತಮ್ ।।   ೧-೩೦-೨೭
> 
ಯದುವು ಹಾಗೆ ಹೇಳಲು ಮಾತನಾಡುವವರಲ್ಲಿ ಶ್ರೇಷ್ಠ ರಾಜ ಯಯಾತಿಯು ಕೋಪಸಮನ್ವಿತನಾಗಿ ಮಗನನ್ನು ಬೆದರಿಸುತ್ತಾ ಹೀಗೆ ಹೇಳಿದನು:

>ಕ ಆಶ್ರಯಸ್ತವಾನ್ಯೋಽಸ್ತಿ ಕೋ ವಾ ಧರ್ಮೋ ವಿಧೀಯತೇ ।  
ಮಾಮನಾದೃತ್ಯ ದುರ್ಬುದ್ಧೇ ಯದಹಂ ತವ ದೇಶಿಕಃ ।।   ೧-೩೦-೨೮
> 
“ದುರ್ಬುದ್ಧೇ! ನಿನ್ನ ಗುರುವಾದ ನನ್ನನ್ನು ಅನಾದರಿಸಿದ ನಿನಗೆ ಅನ್ಯ ಆಶ್ರಯವಾಗಿ ಯಾರಿದ್ದಾರೆ? ಅಥವಾ ನೀನು ಯಾವ ಧರ್ಮವನ್ನು ತಿಳಿದಿದ್ದೀಯೆ?”

>ಏವಮುಕ್ತ್ವಾ ಯದುಂ ತಾತ ಶಶಾಪೈನಂ ಸ ಮನ್ಯುಮಾನ್ ।  
ಅರಾಜ್ಯಾ ತೇ ಪ್ರಜಾ ಮೂಢ ಭವಿತ್ರೀತಿ ನರಾಧಮ ।।   ೧-೩೦-೨೯
> 
ಹೀಗೆ ಹೇಳಿ ಕುಪಿತನಾದ ಅವನು ಯದುವಿಗೆ “ನರಾಧಮ! ಮೂಢ! ನಿನ್ನ ಮಕ್ಕಳು ಸದಾ ರಾಜ್ಯದಿಂದ ವಂಚಿತರಾಗಿರುತ್ತಾರೆ!” ಎಂದು ಶಾಪವನ್ನಿತ್ತನು.

>ಸ ತುರ್ವಸುಂ ಚ ದ್ರುಹ್ಯುಂ ಚಾಪ್ಯನುಂ ಚ ಭರತರ್ಷಭ ।  
ಏವಮೇವಾಬ್ರವೀದ್ರಾಜಾ ಪ್ರತ್ಯಾಖ್ಯಾತಶ್ಚ ತೈರಪಿ ।।   ೧-೩೦-೩೦  
ಶಶಾಪ ತಾನತಿಕ್ರುದ್ಧೋ ಯಯಾತಿರಪರಾಜಿತಃ ।  
ಯಥಾ ತೇ ಕಥಿತಂ ಪೂರ್ವಂ ಮಯಾ ರಾಜರ್ಷಿಸತ್ತಮ ।।   ೧-೩೦-೩೧
> 
ಭರತರ್ಷಭ! ನಂತರ ರಾಜನು ತುರ್ವಸು, ದ್ರುಹ್ಯು ಮತು ಅನುವಿನಲ್ಲಿ ಕೂಡ ಇದನ್ನೇ ಕೇಳಿದ್ದನು ಮತ್ತು ಅವನಿಗೆ ಅವರು ಯದುವಿನ ಉತ್ತರವನ್ನೇ ಕೊಟ್ಟಿದ್ದರು. ಆಗ ಅತಿಕ್ರುದ್ಧನಾದ ಅಪರಾಜಿತ ಯಯಾತಿಯು ಶಪಿಸಿದ್ದನು. ರಾಜರ್ಷಿಸತ್ತಮ! ಇದರ ಕುರಿತು ನಾನು ನಿನಗೆ ಈ ಹಿಂದೆಯೇ ಹೇಳಿದ್ದೇನೆ.

>ಏವಂ ಶಪ್ತ್ವಾ ಸುತಾನ್ಸರ್ವಾಂಶ್ಚತುರಃ ಪೂರುಪೂರ್ವಜಾನ್ ।  
ತದೇವ ವಚನಂ ರಾಜಾ ಪೂರುಮಪ್ಯಾಹ ಭಾರತ ।।   ೧-೩೦-೩೨
> 
ಭಾರತ! ಹೀಗೆ ಪೂರುವಿನ ನಾಲ್ವರು ಪೂರ್ವಜ ಸುತರನ್ನು ಶಪಿಸಿ ರಾಜಾ ಯಯಾತಿಯು ಪೂರುವಿಗೂ ಅದೇ ಮಾತನ್ನು ಹೇಳಿದನು:

>ತರುಣಸ್ತವ ರೂಪೇಣ ಚರೇಯಂ ಪೃಥಿವೀಮಿಮಾಮ್ ।  
ಜರಾಂ ತ್ವಯಿ ಸಮಾಧಾಯ ತ್ವಂ ಪೂರೋ ಯದಿ ಮನ್ಯಸೇ ।।   ೧-೩೦-೩೩
> 
“ಪೂರು! ನಿನ್ನ ಒಪ್ಪಿಗೆಯಿದ್ದರೆ ನನ್ನ ಮುಪ್ಪನ್ನು ನಿನ್ನಲ್ಲಿ ಇರಿಸಿ ನಿನ್ನ ತರುಣ ರೂಪದಿಂದ ಈ ಪೃಥ್ವಿಯನ್ನು ಸಂಚರಿಸಬಯಸುತ್ತೇನೆ.”

>ಸ ಜರಾಂ ಪ್ರತಿಜಗ್ರಾಹ ಪಿತುಃ ಪೂರುಃ ಪ್ರತಾಪವಾನ್ ।  
ಯಯಾತಿರಪಿ ರೂಪೇಣ ಪೂರೋಃ ಪರ್ಯಚರನ್ಮಹೀಮ್ ।।   ೧-೩೦-೩೪
> 
ಪ್ರತಾಪವಾನ್ ಪೂರುವು ತಂದೆಯ ಮುಪ್ಪನ್ನು ಸ್ವೀಕರಿಸಿದನು. ಯಯಾತಿಯಾದರೋ ಪೂರುವಿನ ರೂಪದಿಂದ ಮಹಿಯಲ್ಲಿ ಸಂಚರಿಸಿದನು.

>ಸ ಮಾರ್ಗಮಾಣಃ ಕಾಮಾನಾಮಂತಂ ಭರತಸತ್ತಮ ।  
ವಿಶ್ವಾಚ್ಯಾ ಸಹಿತೋ ರೇಮೇ ವನೇ ಚೈತ್ರರಥೇ ಪ್ರಭುಃ ।।   ೧-೩೦-೩೫
> 
ಭರತಸತ್ತಮ! ಕಾಮಗಳ ಅಂತ್ಯವನ್ನು ಹುಡುಕುತ್ತಿದ್ದ ಆ ಪ್ರಭು ಯಯಾತಿಯು ಅಪ್ಸರೆ ವಿಶ್ವಾಚಿಯ ಸಹಿತ ಚೈತ್ರರಥವನದಲ್ಲಿ ರಮಿಸಿದನು.

>ಯದಾವಿತೃಷ್ಣಃ ಕಾಮಾನಾಂ ಭೋಗೇಷು ಸ ನರಾಧಿಪಃ ।  
ತದಾ ಪೂರೋಃ ಸಕಾಶಾದ್ವೈ ಸ್ವಾಂ ಜರಾಂ ಪ್ರತ್ಯಪದ್ಯತ ।।   ೧-೩೦-೩೬
> 
ಇಷ್ಟರಲ್ಲಿಯೂ ಕಾಮೋಪಭೋಗಗಳಿಂದ ಅವನಿಗೆ ತೃಪ್ತಿಯಾಗದೇ ಇದ್ದಾಗ ಆ ನರಾಧಿಪನು ಪೂರುವಿನ ಬಳಿಬಂದು ಅವನಿಂದ ತನ್ನ ವೃದ್ಧಾಪ್ಯವನ್ನು ಹಿಂತೆಗೆದುಕೊಂಡನು.

>ತತ್ರ ಗಾಥಾ ಮಹಾರಾಜ ಶೃಣು ಗೀತಾ ಯಯಾತಿನಾ ।  
ಯಾಭಿಃ ಪ್ರತ್ಯಾಹರೇತ್ಕಾಮಾನ್ಸರ್ವತೋಽಂಗಾನಿ ಕೂರ್ಮವತ್ ।।   ೧-೩೦-೩೭
> 
ಮಹಾರಾಜ! ಆಗ ಯಯಾತಿಯು ಉದ್ಗಾರದಿಂದ ಹಾಡಿದ ಗೀತೆಯನ್ನು ಕೇಳು. ಇದನ್ನು ಕೇಳಿದವರು ಆಮೆಯು ತನ್ನ ಅಂಗಗಳನ್ನು ಹಿಂದೆ ಸೆಳೆದುಕೊಳ್ಳುವಂತೆ ಸರ್ವಕಾಮನೆಗಳಿಂದ ಇಂದ್ರಿಯಗಳನ್ನು ಒಳಸೆಳೆದುಕೊಳ್ಳಬಹುದು.

>ನ ಜಾತು ಕಾಮಃ ಕಾಮಾನಾಮುಪಭೋಗೇನ  ಶಾಮ್ಯತಿ ।  
ಹವಿಷಾ ಕೃಷ್ಣವರ್ತ್ಮೇವ ಭೂಯ ಏವಾಭಿವರ್ಧತೇ ।।   ೧-೩೦-೩೮
> 
“ಕಾಮನೆಗಳು ಅವುಗಳನ್ನು ಉಪಭೋಗಿಸುವುದರಿಂದ ಎಂದೂ ಶಾಂತಗೊಳ್ಳುವುದಿಲ್ಲ. ಹವಿಸ್ಸನ್ನು ಹಾಕುವುದರಿಂದ ಅಗ್ನಿಯು ಹೇಗೋ ಹಾಗೆ ಅದು ವರ್ಧಿಸುತ್ತಲೇ ಇರುತ್ತವೆ.

>ಯತ್ಪೃಥಿವ್ಯಾಂ ವ್ರೀಹಿಯವಂ ಹಿರಣ್ಯಂ ಪಶವಃ ಸ್ತ್ರಿಯಃ ।  
ನಾಲಮೇಕಸ್ಯ ತತ್ಸರ್ವಮಿತಿ ಪಶ್ಯನ್ನ ಮುಹ್ಯತಿ ।।   ೧-೩೦-೩೯
> 
ಈ ಪೃಥ್ವಿಯಲ್ಲಿರುವ ಎಲ್ಲ ಧಾನ್ಯ, ಹಿರಣ್ಯ, ಪಶುಗಳು ಮತ್ತು ಸ್ತ್ರೀಯರಿಂದಲೂ ಒಬ್ಬ ಪುರುಷನ ಕಾಮನೆಗಳೆಲ್ಲವನ್ನೂ ಪೂರೈಸಲು ಸಾಧ್ಯವಿಲ್ಲ. ಇದನ್ನು ಕಂಡುಕೊಂಡವನು ಮೋಹಿತನಾಗುವುದಿಲ್ಲ.

>ಯದಾ ಭಾವಂ ನ ಕುರುತೇ ಸರ್ವಭೂತೇಷು ಪಾಪಕಮ್ ।  
ಕರ್ಮಣಾ ಮನಸಾ ವಾಚಾ  ಬ್ರಹ್ಮ ಸಂಪದ್ಯತೇ ತದಾ ।।   ೧-೩೦-೪೦
> 
ಯಾವಾಗ ಕರ್ಮ-ಮನಸ್ಸು-ಮಾತುಗಳ ಮೂಲಕ ಸರ್ವಭೂತಗಳಲ್ಲಿಯೂ ಪಾಪಭಾವವನ್ನು ತೋರಿಸುವುದಿಲ್ಲವೋ ಆಗ ಮನುಷ್ಯನಿಗೆ ಬ್ರಹ್ಮಭಾವವು ದೊರೆಯುತ್ತದೆ.

>ಯದಾನ್ಯೇಭ್ಯೋ ನ ಬಿಭ್ಯೇತ ಯದಾ ಚಾಸ್ಮಾನ್ನ ಬಿಭ್ಯತಿ ।  
ಯದಾ ನೇಚ್ಛತಿ ನ ದ್ವೇಷ್ಟಿ ಬ್ರಹ್ಮ ಸಂಪದ್ಯತೇ ತದಾ ।।   ೧-೩೦-೪೧
> 
ಯಾವಾಗ ಇತರರಿಗೆ ಭಯಪಡುವುದಿಲ್ಲವೋ ಮತ್ತು ಇತರರನ್ನು ಭಯಪಡಿಸುವುದಿಲ್ಲವೋ, ಯಾವಾಗ ಏನನ್ನೂ ಬಯಸುವುದಿಲ್ಲವೋ ಮತ್ತು ದ್ವೇಷಿಸುವುದಿಲ್ಲವೋ ಆಗ ಬ್ರಹ್ಮಭಾವವುಂಟಾಗುತ್ತದೆ.

>ಯಾ ದುಸ್ತ್ಯಜಾ ದುರ್ಮತಿಭಿರ್ಯಾ ನ ಜೀರ್ಯತಿ ಜೀರ್ಯತಃ ।  
ಯೋಽಸೌ ಪ್ರಾಣಾಂತಿಕೋ ರೋಗಸ್ತಾಂ ತೃಷ್ಣಾಂ ತ್ಯಜತಃ ಸುಖಮ್ ।।   ೧-೩೦-೪೨
> 
ದುರ್ಮತಿಗಳಿಗೆ ತ್ಯಜಿಸಲು ಯಾವುದು ಕಷ್ಟಕರವೋ, ಶರೀರವು ಜೀರ್ಣವಾದರೂ ಯಾವುದು ಜೀರ್ಣವಾಗುವುದಿಲ್ಲವೋ, ಯಾವುದು ಪ್ರಾಣಾಂತಿಕ ರೋಗದಂತಿರುವುದೋ ಆ ತೃಷ್ಣೆಯನ್ನು ತೊರೆದವನೇ ಸುಖವನ್ನು ಹೊಂದುವನು.

>ಜೀರ್ಯಂತಿ ಜೀರ್ಯತಃ ಕೇಶಾ ದಂತಾ ಜೀರ್ಯಂತಿ ಜೀರ್ಯತಃ ।  
ಜೀವಿತಾಶಾ ಧನಾಶಾ ಚ ಜೀರ್ಯತೋಽಪಿ ನ ಜೀರ್ಯತಿ ।।   ೧-೩೦-೪೩
> 
ಮುಪ್ಪಾದಂತೆ ಕೂದಲು ಹಣ್ಣಾಗುತ್ತದೆ. ಹಲ್ಲುಗಳು ಬೀಳುತ್ತವೆ. ಆದರೆ ಜೀವಿತ ಆಶೆ ಮತ್ತು ಧನದ ಆಶೆಗಳು ಮುಪ್ಪಾದರೂ ಮುದಿಯಾಗುವುದಿಲ್ಲ.

>ಯಚ್ಚ ಕಾಮಸುಖಂ ಲೋಕೇ ಯಚ್ಚ ದಿವ್ಯಂ ಮಹತ್ಸುಖಮ್ ।  
ತೃಷ್ಣಾಕ್ಷಯಸುಖಸ್ಯೈತೇ ನಾರ್ಹತಃ ಷೋಡಶೀಂ ಕಲಾಮ್ ।।   ೧-೩೦-೪೪
> 
ಲೋಕದಲ್ಲಿ ಯಾವ ಕಾಮಸುಖ ಮತ್ತು ದಿವ್ಯ ಮಹಾಸುಖಗಳಿಯೋ ಅವುಗಳು ತೃಷ್ಣೆಯನ್ನು ಕ್ಷಯಮಾಡಿಕೊಂಡ ಸುಖದ ಹದಿನಾರನೆಯ ಒಂದು ಅಂಶಕ್ಕೂ ಸಮನಾಗಿರುವುದಿಲ್ಲ.”

>ಏವಮುಕ್ತ್ವಾ ಸ ರಾಜರ್ಷಿಃ ಸದಾರಃ ಪ್ರಾವಿಶದ್ವನಮ್ ।  
ಕಾಲೇನ ಮಹತಾ ವಾಪಿ ಚಚಾರ ವಿಪುಲಂ ತಪಃ ।।   ೧-೩೦-೪೫
> 
ಹೀಗೆ ಹೇಳಿ ಆ ರಾಜರ್ಷಿಯು ಪತ್ನಿಯೊಂದಿಗೆ ವನವನ್ನು ಪ್ರವೇಶಿಸಿದನು. ದೀರ್ಘಕಾಲದವರೆಗೆ ವಿಪುಲ ತಪಸ್ಸನ್ನೂ ನಡೆಸಿದನು.

>ಭೃಗುತುಂಗೇ ತಪಸ್ತಪ್ತ್ವಾ ತಪಸೋಽಂತೇ ಮಹಾತಪಾಃ ।  
ಅನಶ್ನಂದೇಹಮುತ್ಸೃಜ್ಯ ಸದಾರಃ ಸ್ವರ್ಗಮಾಪ್ತವಾನ್ ।।   ೧-೩೦-೪೬
> 
ಭೃಗುತುಂಗದಲ್ಲಿ ತಪಸ್ಸನ್ನು ತಪಿಸಿ ತಪಸ್ಸಿನ ಅಂತ್ಯದಲ್ಲಿ ಆ ಮಹಾತಪಸ್ವಿಯು ನಿರಾಹಾರಿಯಾಗಿದ್ದುಕೊಂಡು ಪತ್ನಿಯೊಡನೆ ದೇಹವನ್ನು ತೊರೆದು ಸ್ವರ್ಗವನ್ನು ಪಡೆದುಕೊಂಡನು.

>ತಸ್ಯ ವಂಶೇ ಮಹಾರಾಜ ಪಂಚ ರಾಜರ್ಷಿಸತ್ತಮಾಃ ।  
ಯೈರ್ವ್ಯಾಪ್ತಾ ಪೃಥಿವೀ ಸರ್ವಾ ಸೂರ್ಯಸ್ಯೇವ ಗಭಸ್ತಿಭಿಃ ।।   ೧-೩೦-೪೭
> 
ಮಹಾರಾಜ! ಅವನ ವಂಶಜರಾದ ಐವರು ರಾಜರ್ಷಿಸತ್ತಮರು ಮತ್ತು ಅವರ ಸಂತಾನವು ಸೂರ್ಯನ ಕಿರಣಗಳಂತೆ ಪೃಥ್ವಿಸರ್ವವನ್ನೂ ವ್ಯಾಪಿಸಿತು.

>ಯದೋಸ್ತು ಶೃಣು ರಾಜರ್ಷೇರ್ವಂಶಂ ರಾಜರ್ಷಿಸತ್ಕೃತಮ್ ।  
ಯತ್ರ ನಾರಾಯಣೋ ಜಜ್ಞೇ ಹರಿರ್ವೃಷ್ಣಿಕುಲೋದ್ವಹಃ ।।   ೧-೩೦-೪೮
> 
ಎಲ್ಲಿ ಹರಿವೃಷ್ಣಿಕುಲೋದ್ವಹ ನಾರಾಯಣನು ಜನಿಸಿದನೋ ಆ ರಾಜರ್ಷಿಸತ್ಕೃತ ರಾಜರ್ಷಿ ಯದುವಿನ ವಂಶವನ್ನು ಕೇಳು.

>ಧನ್ಯಃ ಪ್ರಜಾವಾನಾಯುಷ್ಮಾನ್ಕೀರ್ತಿಮಾಂಶ್ಚ ಭವೇನ್ನರಃ ।  
ಯಯಾತೇಶ್ಚರಿತಂ ಪುಣ್ಯಂ ಪಠಂಶೃಣ್ವನ್ನರಾಧಿಪ ।।   ೧-೩೦-೪೯
> 
ನರಾಧಿಪ! ಯಯಾತಿಯ ಪುಣ್ಯಚರಿತವನ್ನು ಹೇಳುವ ಮತ್ತು ಕೇಳುವ ನರರು ಧನ್ಯರೂ ಸಂತಾನವುಳ್ಳವರೂ, ಆಯುಷ್ಮಾನರೂ ಮತ್ತು ಕೀರ್ತಿಮಾನರೂ ಆಗುತ್ತಾರೆ.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ಯಯಾತಿಚರಿತೇ ತ್ರಿಂಶೋಽಧ್ಯಾಯಃ

</details>
