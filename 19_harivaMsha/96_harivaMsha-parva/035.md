+++
title = "035: ಕೃಷ್ಣವಂಶವರ್ಣನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 35**


</details>

<details><summary>ಸಾರ</summary>

ಶ್ರೀಕೃಷ್ಣನು ಅವತಾರವನ್ನೆತ್ತಿದುದು; ಕೃಷ್ಣನ ಸಹೋದರ-ಸಹೋದರಿಯರ ಮತ್ತು ಕುಟುಂಬದವರ ಪರಿಚಯ; ಕಾಲಯವನನ ಉತ್ಪತ್ತಿ (1-22).


</details>


>ವೈಶಂಪಾಯನ ಉವಾಚ  
ಯಾಃ ಪತ್ನ್ಯೋ ವಸುದೇವಸ್ಯ ಚತುರ್ದಶ ವರಾಂಗನಾಃ ।  
ಪೌರವೀ ರೋಹಿಣೀ ನಾಮ ಇಂದಿರಾ ಚ ತಥಾ ವರಾ ।।   ೧-೩೫-೧  
ವೈಶಾಖೀ ಚ ತಥಾ ಭದ್ರಾ ಸುನಾಮ್ನೀ ಚೈವ ಪಂಚಮೀ।  
ಸಹದೇವಾ ಶಾಂತಿದೇವಾ ಶ್ರೀದೇವಾ ದೇವರಕ್ಷಿತಾ ।।   ೧-೩೫-೨  
ವೃಕದೇವ್ಯುಪದೇವೀ ಚ ದೇವಕೀ ಚೈವ ಸಪ್ತಮೀ ।  
ಸುತನುರ್ಬಡವಾ ಚೈವ ದ್ವೇ ಏತೇ ಪರಿಚಾರಿಕೇ ।।   ೧-೩೫-೩
> 
ವೈಶಂಪಾಯನನು ಹೇಳಿದನು: “ವಸುದೇವನಿಗೆ ವರಾಂಗನೆಯರಾದ ಹದಿನಾಲ್ಕು ಪತ್ನಿಯರಿದ್ದರು: ರೋಹಿಣೀ, ಇಂದಿರಾ, ವರಾ, ವೈಶಾಖೀ, ಭದ್ರಾ, ಮತ್ತು ಐದನೆಯವಳು ಸುನಾಮ್ನೀ ಇವರು ಪೌರವ ವಂಶದವರಾಗಿದ್ದರು. ಸಹದೇವಾ, ಶಾಂತಿದೇವಾ, ಶ್ರೀದೇವಾ, ದೇವರಕ್ಷಿತಾ, ವೃಕದೇವಿ, ಉಪದೇವೀ ಮತ್ತು ಏಳನೆಯವಳು ದೇವಕೀ. ಇನ್ನಿಬ್ಬರು – ಸುತನು ಮತ್ತು ಬಡವಾ – ಅವರ ಪರಿಚಾರಿಕೆಯರಾಗಿದ್ದರು.

>ಪೌರವೀ ರೋಹಿಣೀ ನಾಮ ಬಾಹ್ಲಿಕಸ್ಯಾತ್ಮಜಾಭವತ್ ।  
ಜ್ಯೇಷ್ಠಾ ಪತ್ನೀ ಮಹಾರಾಜ ದಯಿತಾಽಽನಕದುಂದುಭೇಃ ।।   ೧-೩೫-೪
> 
ಪೌರವೀ ರೋಹಿಣೀ ಎನ್ನುವವಳು ಬಾಹ್ಲಿಕ[^1]ನ ಮಗಳಾಗಿದ್ದಳು. ಮಹಾರಾಜ! ಅವಳು ಆನಕದುಂದುಭಿ ಜ್ಯೇಷ್ಠ ಮತ್ತು ಪ್ರಿಯ ಪತ್ನಿಯಾಗಿದ್ದಳು.

>ಲೇಭೇ ಜ್ಯೇಷ್ಠಂ ಸುತಂ ರಾಮಂ ಸಾರಣಂ ಶಠಮೇವ ಚ ।  
ದುರ್ದಮಂ ದಮನಂ ಶ್ವಭ್ರಂ ಪಿಂಡಾರಕಮುಶೀನರಮ್ ।।   ೧-೩೫-೫  
ಚಿತ್ರಾಂ ನಾಮ ಕುಮಾರೀಂ ಚ ರೋಹಿಣೀ ತನಯಾ ದಶ ।  
ಚಿತ್ರಾ ಸುಭದ್ರೇತಿ ಪುನರ್ವಿಖ್ಯಾತಾ ಕುರುನಂದನ ।।   ೧-೩೫-೬
> 
ಕುರುನಂದನ! ರೋಹಿಣಿಯ ಜ್ಯೇಷ್ಠ ಪುತ್ರ ರಾಮ. ನಂತರ ಸಾರಣ. ಶಠ, ದುರ್ದಮ, ದಮನ, ಶ್ವಭ್ರ, ಪಿಂಡಾರಕ, ಉಶೀನರ. ರೋಹಿಣಿಗೆ ಚಿತ್ರಾ ಎಂಬ ಹೆಸರಿನ ಕುಮಾರಿಯೂ ಇದ್ದಳು. ಚಿತ್ರಾಳೇ ಪುನಃ ಸುಭದ್ರಾ ಎಂಬ ಹೆಸರಿನಿಂದ ಹತ್ತನೆಯ ಮಗಳಾಗಿ ಜನಿಸಿದಳು[^2].

>ವಸುದೇವಾಚ್ಚ ದೇವಕ್ಯಾಂ ಜಜ್ಞೇ ಶೌರಿರ್ಮಹಾಯಶಾಃ ।  
ರಾಮಾಚ್ಚ ನಿಶಠೋ ಜಜ್ಞೇ ರೇವತ್ಯಾಂ ದಯಿತಃ ಸುತಃ ।।   ೧-೩೫-೭
> 
ವಸುದೇವನಿಗೆ ದೇವಕಿಯಲ್ಲಿ ಮಹಾಯಶಸ್ವೀ ಶೌರಿಯು ಜನಿಸಿದನು. ರಾಮನಾದರೋ ರೇವತಿಯಲ್ಲಿ ಪ್ರೀತಿಯ ಪುತ್ರ ನಿಶಠನಿಗೆ ಜನ್ಮವಿತ್ತನು.

>ಸುಭದ್ರಾಯಾಂ ರಥೀ ಪಾರ್ಥಾದಭಿಮನ್ಯುರಜಾಯತ ।  
ಅಕ್ರೂರಾತ್ಕಾಶಿಕನ್ಯಾಯಾಂ ಸತ್ಯಕೇತುರಜಾಯತ ।।   ೧-೩೫-೮
> 
ಸುಭದ್ರೆಗೆ ಪಾರ್ಥನಿಂದ ರಥೀ ಅಭಿಮನ್ಯುವು ಹುಟ್ಟಿದನು. ಅಕ್ರೂರನಿಗೆ ಕಾಶಿಕನ್ಯೆಯಿಂದ ಸತ್ಯಕೇತುವು ಜನಿಸಿದನು.

>ವಸುದೇವಸ್ಯ ಭಾರ್ಯಾಸು ಮಹಾಭಾಗಾಸು ಸಪ್ತಸು ।  
ಯೇ ಪುತ್ರಾ ಜಜ್ಞಿರೇ ಶೂರಾ ನಾಮತಸ್ತಾನ್ನಿಬೋಧ ಮೇ ।।   ೧-೩೫-೯
> 
ವಸುದೇವನ ಏಳು ಮಹಾಭಾಗ್ಯ ಭಾರ್ಯೆಯರಲ್ಲಿ ಹುಟ್ಟಿದ ಶೂರ ಪುತ್ರರ ಹೆಸರುಗಳನ್ನು ಹೇಳುತ್ತೇನೆ. ಕೇಳು.

>ಭೋಜಶ್ಚ ವಿಜಯಶ್ಚೈವ ಶಾಂತಿದೇವಾಸುತಾವುಭೌ ।  
ವೃಕದೇವಃ ಸುನಾಮಾಯಾಂ ಗದಶ್ಚಾಸ್ತಾಂ ಸುತಾವುಭೌ ।।   ೧-೩೫-೧೦
> 
ಭೋಜ ಮತ್ತು ವಿಜಯರು ಶಾಂತಿದೇವಾಳ ಇಬ್ಬರು ಮಕ್ಕಳು. ವೃಕದೇವ ಮತ್ತು ಗದ ಇವರಿಬ್ಬರು ಸುನಾಮ್ನಾಳ ಪುತ್ರರು.

>ಉಪಾಸಂಗವರಂ ಲೇಭೇ ತನಯಂ ದೇವರಕ್ಷಿತಾ ।  
ಅಗಾವಹಂ ಮಹಾತ್ಮಾನಂ ವೃಕದೇವೀ ವ್ಯಜಾಯತ ।।   ೧-೩೫-೧೧
> 
ದೇವರಕ್ಷಿತಾಳು ಉಪಾಸಂಗವರನನ್ನು ಮಗನನ್ನಾಗಿ ಪಡೆದಳು. ವೃಕದೇವಿಯು ಮಹಾತ್ಮ ಅಗಾವಹನಿಗೆ ಜನ್ಮವಿತ್ತಳು.

>ಕನ್ಯಾ ತ್ರಿಗರ್ತರಾಜಸ್ಯ ಭರ್ತಾ ವೈ ಶೈಶಿರಾಯಣಃ ।  
ಜಿಜ್ಞಾಸಾಂ ಪೌರುಷೇ ಚಕ್ರೇ ನ ಚಸ್ಕಂದೇಽಥ ಪೌರುಷಮ್ ।।   ೧-೩೫-೧೨
> 
ವೃಕದೇವಿಯು ತ್ರಿಗರ್ತರಾಜನ ಕನ್ಯೆಯಾಗಿದ್ದಳು. ತ್ರಿಗರ್ತರಾಜನ ಪುರೋಹಿತನು ಗರ್ಗಗೋತ್ರೀ ಶೈಶಿರಾಯಣನಾಗಿದ್ದನು. ಅವನ ಪುರುಷತ್ವದ ಕುರಿತು ಜಿಜ್ಞಾಸೆಯುಂಟಾದಾಗ ಅವನ ವೀರ್ಯ ಸ್ಖನಲವಾಗಲಿಲ್ಲ[^3]. ಅವನು ನಪುಂಸಕನೆಂದು ಅವನ ಮೇಲೆ ಮಿಥ್ಯಾಪವಾದವನ್ನು ವಹಿಸಲಾಯಿತು.

>ಕೃಷ್ಣಾಯಸಸಮಪ್ರಖ್ಯೋ ವರ್ಷೇ ದ್ವಾದಶಮೇ ತಥಾ ।  
ಮಿಥ್ಯಾಭಿಶಪ್ತೋ ಗಾರ್ಗ್ಯಸ್ತು ಮನ್ಯುನಾಭಿಸಮೀರಿತಃ ।।   ೧-೩೫-೧೩
> 
ಹನ್ನೆರಡು ವರ್ಷಗಳ ನಿಯಮವು ಸಂಪೂರ್ಣವಾಗಲು ಮಿಥ್ಯಾಪವಾದವನ್ನು ಪಡೆದ ಗಾರ್ಗ್ಯನನ್ನು ಕೋಪವು ಆವೇಶಿಸಿತು ಮತ್ತು ಅವನ ಶರೀರವರ್ಣವು ಲೋಹದಂತೆ ಕಪ್ಪಾಯಿತು.

>ಗೋಪಕನ್ಯಾಮುಪಾದಾಯ ಮೈಥುನಾಯೋಪಚಕ್ರಮೇ ।  
ಗೋಪಾಲೀ ತ್ವಪ್ಸರಾಸ್ತಸ್ಯ ಗೋಪಸ್ತ್ರೀವೇಷಧಾರಿಣೀ ।।   ೧-೩೫-೧೪
> 
ಅವನು ಓರ್ವ ಗೋಪಕನ್ಯೆಯ ಬಳಿಸಾರಿ ಅವಳೊಡನೆ ಸಂಭೋಗಿಸತೊಡಗಿದನು. ಗೋಪಸ್ತ್ರೀವೇಷಧಾರಿಣಿಯಾಗಿದ್ದ ಅವಳು ಗೋಪಾಲೀ ಎಂಬ ಅಪ್ಸರೆಯಾಗಿದ್ದಳು.

>ಧಾರಯಾಮಾಸ ಗಾರ್ಗ್ಯಸ್ಯ ಗರ್ಭಂ ದುರ್ಧರಮಚ್ಯುತಮ್ ।  
ಮಾನುಷ್ಯಾಂ ಗಾರ್ಗ್ಯಭಾರ್ಯಾಯಾಂ ನಿಯೋಗಾಚ್ಛೂಲಪಾಣಿನಃ ।।  ೧-೩೫-೧೫
> 
ಶೂಲಪಾಣಿಯ ನಿಯೋಗದಂತೆ ಗಾರ್ಗ್ಯನ ಮನುಷ್ಯವೇಧಧಾರೀ ಭಾರ್ಯೆಯು ಅವನ ದುರ್ಧರ ಅಚ್ಯುತ ಗರ್ಭವನ್ನು ಧರಿಸಿದಳು.

>ಸ ಕಾಲಯವನೋ ನಾಮ ಜಜ್ಞೇ ರಾಜಾ ಮಹಾಬಲಃ ।  
ವೃಷಪೂರ್ವಾರ್ಧಕಾಯಾಸ್ತಮವಹನ್ವಾಜಿನೋ ರಣೇ ।।   ೧-೩೫-೧೬
> 
ಅವಳಿಗೆ ಕಾಲಯವನ ಎಂಬ ಹೆಸರಿನ ಮಹಾಬಲ ರಾಜನು ಜನಿಸಿದನು. ವೃಷಭದ ರೂಪದಲ್ಲಿದ್ದ ಅವನ ಕಾಯದ ಪೂರ್ವಾರ್ಧವು ರಣದಲ್ಲಿ ಕುದುರೆಯ ರೂಪವನ್ನು ತಾಳಿ ಅವನ ವಾಹನವಾಗುತ್ತಿತ್ತು.

>ಅಪುತ್ರಸ್ಯ ಸ ರಾಜ್ಞಸ್ತು ವವೃಧೇಽಂತಃಪುರೇ ಶಿಶುಃ ।  
ಯವನಸ್ಯ ಮಹಾರಾಜ ಸ ಕಾಲಯವನೋಽಭವತ್ ।।   ೧-೩೫-೧೭
> 
ಮಹಾರಾಜ! ಅಪುತ್ರನಾಗಿದ್ದ ಯವನ ರಾಜನ ಅಂತಃಪುರದಲ್ಲಿ ಆ ಶಿಶುವು ಬೆಳೆಯಿತು[^4]. ಅವನೇ ಕಾಲಯವನನಾದನು.

>ಸ ಯುದ್ಧಕಾಮೀ ನೃಪತಿಃ ಪರ್ಯಪೃಚ್ಛದ್ದ್ವಿಜೋತ್ತಮಾನ್ ।  
ವೃಷ್ಣಂಧಕಕುಲಂ ತಸ್ಯ ನಾರದೋಽಕಥಯದ್ವಿಭುಃ ।।   ೧-೩೫-೧೮
> 
ಆ ಯುದ್ಧಕಾಮೀ ನೃಪತಿಯು ದ್ವಿಜೋತ್ತಮರನ್ನು ಯುದ್ಧದಲ್ಲಿ ತನ್ನ ಸಮಾನರ್ಯಾರೆಂದು ಕೇಳುತ್ತಿದ್ದನು. ಆಗ ವಿಭು ನಾರದನು ಅವನಿಗೆ ವೃಷ್ಣಿ-ಅಂಧಕ ಕುಲದವರ ಕುರಿತು ಹೇಳಿದ್ದನು.

>ಅಕ್ಷೌಹಿಣ್ಯಾ ತು ಸೈನ್ಯಸ್ಯ ಮಥುರಾಮಭ್ಯಯಾತ್ತದಾ ।  
ದೂತಂ ಸಂಪ್ರೇಷಯಾಮಾಸ ವೃಷ್ಣ್ಯಂಧಕನಿವೇಶನಮ್  ।।   ೧-೩೫-೧೯
> 
ಅಕ್ಷೋಹಿಣೀ ಸೇನೆಯೊಂದಿಗೆ ಅವನು ಮಥುರೆಯನ್ನು ಆಕ್ರಮಣಿಸಿದನು. ವೃಷ್ಣಿ-ಅಂಧಕರ ಅರಮನೆಗೆ ದೂತನನ್ನು ಕಳುಹಿಸಿದನು.

>ತತೋ ವೃಷ್ಣ್ಯಂಧಕಾಃ ಕೃಷ್ಣಂ ಪುರಸ್ಕೃತ್ಯ ಮಹಾಮತಿಮ್ ।  
ಸಮೇತಾ ಮಂತ್ರಯಾಮಾಸುರ್ಯವನಸ್ಯ ಭಯಾತ್ತದಾ ।।   ೧-೩೫-೨೦
> 
ಆಗ ಯವನನ ಭಯದಿಂದ ವೃಷ್ಣಿ-ಅಂಧಕರು ಕೃಷ್ಣನನ್ನು ಮುಂದಿಟ್ಟುಕೊಂಡು ಒಟ್ಟಾಗಿ ಮಂತ್ರಾಲೋಚನೆ ನಡೆಸಿದರು.

>ಕೃತ್ವಾ ಚ ನಿಶ್ಚಯಂ ಸರ್ವೇ ಪಲಾಯನಪರಾಯಣಾಃ ।  
ವಿಹಾಯ ಮಥುರಾಂ ರಮ್ಯಾಂ ಮಾನಯಂತಃ ಪಿನಾಕಿನಮ್ ।।   ೧-೩೫-೨೧  
ಕುಶಸ್ಥಲೀಂ ದ್ವಾರವತೀಂ ನಿವೇಶಯಿತುಮೀಪ್ಸವಃ ।  
> 
ಪಿನಾಕಿ ಶಿವನ ಅಭಿಪ್ರಾಯವನ್ನು ಮನ್ನಿಸಿ ಎಲ್ಲರೂ ರಮ್ಯ ಮಥುರೆಯನ್ನು ಬಿಟ್ಟು ಪಲಾಯನಮಾಡಲು ನಿಶ್ಚಯಿಸಿದರು ಮತ್ತು ಕುಶಸ್ಥಲೀ ದ್ವಾರವತಿಯಲ್ಲಿ ವಾಸಿಸಲು ಬಯಸಿದರು.

>ಇತಿ ಕೃಷ್ಣಸ್ಯ ಜನ್ಮೇದಂ ಯಃ ಶುಚಿರ್ನಿಯತೇಂದ್ರಿಯಃ ।  
ಪರ್ವಸು ಶ್ರಾವಯೇದ್ವಿದ್ವಾನನೃಣಃ ಸ ಸುಖೀ ಭವೇತ್ ।।   ೧-೩೫-೨೨
> 
ಕೃಷ್ಣನ ಜನ್ಮದ ಕುರಿತಾದ ಇದನ್ನು ಪರ್ವಕಾಲಗಳಲ್ಲಿ ಪಠಿಸುವ ಶುಚಿ, ನಿಯತೇಂದ್ರಿಯ, ವಿದ್ವಾನ್ ನರನು ಅನೃಣನೂ ಸುಖಿಯೂ ಆಗುತ್ತಾನೆ.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ಶ್ರಿಕೃಷ್ಣಜನ್ಮಾನುಕೀರ್ತನಂ ನಾಮ ಪಂಚತ್ರಿಂಶೋಽಧ್ಯಾಯಃ

</details>

[^1]: ಮಹಾರಾಜ ಶಂತನುವಿನ ಅಣ್ಣ.

[^2]: ಈ ಚಿತ್ರಾಳು ಓರ್ವ ಅಪ್ಸರೆಯಾಗಿದ್ದಳು. ಇವಳು ರೋಹಿಣಿಯಲ್ಲಿ ಹುಟ್ಟಿದ ತಕ್ಷಣವೇ ತೀರಿಹೋದಳು. ಯಾದವ ಕುಲದಲ್ಲಿ ಹುಟ್ಟಿದ್ದರೂ ಆ ಕುಲದಲ್ಲಿ ಹುಟ್ಟಿದ ಭಗವಂತನ ಲೀಲೆಗಳನ್ನು ತನಗೆ ನೋಡಲಿಕ್ಕಾಗಲಿಲ್ಲ ಎಂದು ಮರಣದ ಸಮಯದಲ್ಲಿ ಅವಳು ತನ್ನನ್ನು ತಾನೇ ಧಿಕ್ಕರಿಸಿದ್ದಳು. ಅವಳೇ ಎರಡನೆಯ ಬಾರಿ ಸುಭದ್ರಾ ಎಂಬ ಹೆಸರಿನಿಂದ ರೋಹಿಣಿಯಲ್ಲಿ ಜನ್ಮತಾಳಿದಳು.

[^3]: ಶೈಶಿರಾಯಣನ ಬಾವನು ಯಾದವರ ಪುರೋಹಿತನಾಗಿದ್ದನು. ಶೈಶಿರಾಯಣನಲ್ಲಿ ಪುರುಷತ್ವ ಇದೆಯೋ ಅಥವಾ ಇಲ್ಲವೋ ಎಂದು ಪರೀಕ್ಷಿಸಿದಾಗ ವ್ರತಧಾರಿಯಾಗಿದ್ದ ಶೈಶಿರಾಯಣನ ವೀರ್ಯಸ್ಖಲನವಾಗದೇ ಇರಲು ಅವನ ಬಾವನು ಅವನು ನಪುಂಸಕನೆಂದು ಮಿಥ್ಯಾಪವಾದವನ್ನು ಹೊರಿಸಿದ್ದನು.

[^4]: ಅಪ್ಸರೆ ಗೋಪಾಲಿಯು ಹುಟ್ಟಿದಾಕ್ಷಣ ಅವಳ ಮಗು ಕಾಲಯವನನ್ನು ಬಿಟ್ಟುಹೋಗಿದ್ದಳು.
