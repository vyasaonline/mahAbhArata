+++
title = "055: ಬ್ರಹ್ಮವಾಕ್ಯಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 55**


</details>

<details><summary>ಸಾರ</summary>

ನಾರದನ ಮಾತಿಗೆ ವಿಷ್ಣುವು ಉತ್ತರಿಸಿದುದು; ಬ್ರಹ್ಮನು ವಿಷ್ಣುವಿನ ಅವತಾರ ಯೋಗ್ಯ ಸ್ಥಾನ ಮತ್ತು ಮಾತಾ-ಪಿತೃಗಳ ಪರಿಚಯವನ್ನು ನೀಡಿದುದು (1-51).


</details>


>ವೈಶಂಪಾಯನ ಉವಾಚ  
ನಾರದಸ್ಯ ವಚಃ ಶ್ರುತ್ವಾ ಸಸ್ಮಿತಂ ಮಧುಸೂದನಃ ।  
ಪ್ರತ್ಯುವಾಚ ಶುಭಂ ವಾಕ್ಯಂ ವರೇಣ್ಯಃ ಪ್ರಭುರೀಶ್ವರಃ ।।  ೧-೫೫-೧
> 
ವೈಶಂಪಾಯನನು ಹೇಳಿದನು: “ನಾರದನ ವಚನವನ್ನು ಕೇಳಿ ಪ್ರಭು ಈಶ್ವರ ವರೇಣ್ಯ ಮಧುಸೂದನನು ಮುಗುಳ್ನಗುತ್ತಾ ಈ ಶುಭ ವಾಕ್ಯಗಳಿಂದ ಉತ್ತರಿಸಿದನು:

>ತ್ರೈಲೋಕ್ಯಸ್ಯ ಹಿತಾರ್ಥಾಯ ಯನ್ಮಾಂ ವದಸಿ ನಾರದ ।  
ತಸ್ಯ ಸಂಯಕ್ಪ್ರವೃತ್ತಸ್ಯ ಶ್ರೂಯತಾಮುತ್ತರಂ ವಚಃ  ।।  ೧-೫೫-೨
> 
“ನಾರದ! ತ್ರೈಲೋಕ್ಯದ ಹಿತಕ್ಕಾಗಿ ನೀನು ನನಗೆ ಏನು ಹೇಳಿದೆಯೋ ಅದು ಉತ್ತಮವಾಗಿಯೇ ಇದೆ. ಅದಕ್ಕೆ ಉತ್ತರವಾಗಿ ನನ್ನ ಈ ಮಾತನ್ನು ಕೇಳು.

>ವಿದಿತಾ ದೇಹಿನೋ ಜಾತಾ ಮಯೈತೇ ಭುವಿ ದಾನವಾಃ ।  
ಯಾಂ ಚ ಯಸ್ತನುಮಾದಾಯ ದೈತ್ಯಃ ಪುಷ್ಯತಿ ವಿಗ್ರಹಮ್ ।।  ೧-೫೫-೩
> 
ದಾನವರು ಭುಮಿಯಲ್ಲಿ ಮನುಷ್ಯದೇಹಗಳನ್ನು ಧರಿಸಿ ಹುಟ್ಟಿದ್ದಾರೆ ಎನ್ನುವುದು ಮತ್ತು ಯಾವ ದೈತ್ಯರು ಯಾವ ಮನುಷ್ಯಶರೀರಗಳಲ್ಲಿ ಜನಿಸಿ ವೈರವನ್ನು ಪುಷ್ಠಿಗೊಳಿಸುತ್ತಿದ್ದಾರೆ ಎನ್ನುವುದೂ ನನಗೆ ತಿಳಿದಿದೆ.

>ಜಾನಾಮಿ ಕಂಸಂ ಸಂಭೂತಮುಗ್ರಸೇನಸುತಂ ಭುವಿ ।  
ಕೇಶಿನಂ ಚಾಪಿ ಜಾನಾಮಿ ದೈತ್ಯಂ ತುರಗವಿಗ್ರಹಮ್ ।।  ೧-೫೫-೪
> 
ಕಾಲನೇಮಿಯು ಭುವಿಯಲ್ಲಿ ಉಗ್ರಸೇನಸುತ ಕಂಸನಾಗಿ ಹುಟ್ಟಿರುವುದನ್ನು ತಿಳಿದಿದ್ದೇನೆ. ಕುದುರೆಯ ಶರೀರವನ್ನು ಧಾರಣೆಮಾಡಬಲ್ಲ ದೈತ್ಯ ಕೇಶಿಯನ್ನೂ ನಾನು ಬಲ್ಲೆ.

>ನಾಗಂ ಕುವಲಯಾಪೀಡಂ ಮಲ್ಲೌ ಚಾಣೂರಮುಷ್ಟಿಕೌ ।  
ಅರಿಷ್ಟಂ ಚಾಪಿ ಜಾನಾಮಿ ದೈತ್ಯಂ ವೃಷಭರೂಪಿಣಮ್ ।।  ೧-೫೫-೫
> 
ಆನೆ ಕುವಲಯಾಪೀಡ, ಮಲ್ಲರಾದ ಚಾಣೂರ-ಮುಷ್ಟಿಕರು, ಮತ್ತು ವೃಷಭರೂಪೀ ದೈತ್ಯ ಅರಿಷ್ಟನನ್ನೂ ನಾನು ಬಲ್ಲೆ.

>ವಿದಿತೋ ಮೇ ಖರಶ್ಚೈವ ಪ್ರಲಂಬಶ್ಚ ಮಹಾಸುರಃ ।  
ಸಾ ಚ ಮೇ ವಿದಿತಾ ವಿಪ್ರ ಪೂತನಾ ದುಹಿತಾ ಬಲೇಃ ।।  ೧-೫೫-೬
> 
ಮಹಾಸುರ ಖರ ಮತ್ತು ಪ್ರಲಂಬರನ್ನೂ ನಾನು ತಿಳಿದಿದ್ದೇನೆ. ವಿಪ್ರ! ಬಲಿಯ ಮಗಳು ಪೂತನಿಯನ್ನೂ ನಾನು ಬಲ್ಲೆ.

>ಕಾಲಿಯಂ ಚಾಪಿ ಜಾನಾಮಿ ಯಮುನಾಹ್ರದಗೋಚರಮ್ ।  
ವೈನತೇಯಭಯಾದ್ಯಸ್ತು ಯಮುನಾಹ್ರದಮಾವಿಶತ್ ।।  ೧-೫೫-೭
> 
ವೈನತೇಯನ ಭಯದಿಂದ ಯಮುನಾಹ್ರದವನ್ನು ಪ್ರವೇಶಿಸಿರುವ ಯಮುನಾಹ್ರದದಲ್ಲಿ ಕಾಣುವ ಕಾಲಿಯನನ್ನೂ ನಾನು ಬಲ್ಲೆ.

>ವಿದಿತೋ ಮೇ ಜರಾಸಂಧಃ ಸ್ಥಿತೋ ಮೂರ್ಧ್ನಿ ಮಹೀಕ್ಷಿತಾಮ್ ।  
ಪ್ರಾಗ್ಜ್ಯೋತಿಷಪುರೇ ವಾಪಿ ನರಕಂ ಸಾಧು ತರ್ಕಯೇ ।।  ೧-೫೫-೮
> 
ಮಹೀಕ್ಷಿತರ ನೆತ್ತಿಯಮೇಲೆ ನಿಂತಿರುವ ಜರಾಸಂಧನನ್ನೂ ನಾನು ತಿಳಿದಿರುವೆ. ಪ್ರಾಗ್ಜ್ಯೋತಿಷಪುರದಲ್ಲಿ ವಾಸಿಸುವ ನರಕನನ್ನೂ ನಾನು ಚೆನ್ನಾಗಿ ಬಲ್ಲೆ.

>ಮಾನುಷೇ ಪಾರ್ಥಿವೇ ಲೋಕೇ ಮಾನುಷತ್ವಮುಪಾಗತಮ್ ।  
ಬಾಣಂ ಚ ಶೋಣಿತಪುರೇ ಗುಹಪ್ರತಿಮತೇಜಸಮ್ ।।  ೧-೫೫-೯  
ದೃಪ್ತಂ ಬಾಹುಸಹಸ್ರೇಣ ದೇವೈರಪಿ ಸುದುರ್ಜಯಮ್ ।  
ಮಯ್ಯಾಸಕ್ತಾಂ ಚ ಜಾನಾಮಿ ಭಾರತೀಂ ಮಹತೀಂ ಧುರಮ್ ।।  ೧-೫೫-೧೦
> 
ಮನುಷ್ಯರ ಪಾರ್ಥಿವ ಲೋಕದಲ್ಲಿ ಮಾನುಷತ್ವವನ್ನು ಪಡೆದಿರುವ ಮತ್ತು ಶೋಣಿತಪುರದಲ್ಲಿರುವ ಕಾರ್ತಿಕೇಯನಂತೆ ಅಮಿತತೇಜಸ್ವಿಯಾಗಿರುವ, ಸಹಸ್ರ ಬಾಹುಗಳಿಂದ ದೃಪ್ತನಾಗಿ ದೇವತೆಗಳಿಗೂ ದುರ್ಜಯನಾಗಿರುವ ಬಾಣನನ್ನೂ ನಾನು ಅರಿತಿದ್ದೇನೆ. ಭಾರತೀ ಸೇನೆಯ ಮಹಾಭಾರವನ್ನು ಇಳಿಸುವುದೂ ಕೂಡ ನನ್ನ ಕರ್ತವ್ಯವೆಂದು ನಾನು ತಿಳಿದುಕೊಂಡಿದ್ದೇನೆ.

>ಸರ್ವಂ ತಚ್ಚ ವಿಜಾನಾಮಿ ಯಥಾ ಯಾಸ್ಯಂತಿ ತೇ ನೃಪಾಃ ।  
ಕ್ಷಯೋ ಭುವಿ ಮಯಾ ದೃಷ್ಟಃ ಶಕ್ರಲೋಕೇ ಚ ಸತ್ಕ್ರಿಯಾ ।  
ಏಷಾಂ ಪುರುಷದೇಹಾನಾಮಪರಾವೃತ್ತದೇಹಿನಾಮ್ ।।  ೧-೫೫-೧೧
> 
ಆ ನೃಪರು ಭುವಿಯಲ್ಲಿ ನನ್ನಿಂದ ಕ್ಷಯಗೊಂಡು ಶಕ್ರಲೋಕದಲ್ಲಿ ಹೇಗೆ ಸತ್ಕೃತರಾಗುತ್ತಾರೆನ್ನುವುದನ್ನೂ ಮತ್ತು ಇವರು ಪುರುಷದೇಹಗಳನ್ನು ತೊರೆದು ಪುನಃ ದೇಹಗಳನ್ನು ಹೊಂದದೆಯೇ ಇರುವುದನ್ನೂ ನಾನು ಕಾಣುತ್ತಿದ್ದೇನೆ.

>ಸಂಪ್ರವೇಕ್ಷ್ಯಾಮ್ಯಹಂ ಯೋಗಮಾತ್ಮನಶ್ಚ ಪರಸ್ಯ ಚ ।  
ಸಂಪ್ರಾಪ್ಯ ಪಾರ್ಥಿವಂ ಲೋಕಂ ಮಾನುಷತ್ವಮುಪಾಗತಃ ।।  ೧-೫೫-೧೨
> 
ಯೋಗದಿಂದ ನಾನು ನನ್ನ ಮತ್ತು ಶತ್ರುಗಳ ಆತ್ಮಗಳನ್ನು ಪ್ರವೇಶಿಸುತ್ತೇನೆ. ಪಾರ್ಥಿವಲೋಕವನ್ನು ಸೇರಿ ಮಾನುಷತ್ವವನ್ನು ಪಡೆದುಕೊಳ್ಳುತ್ತೇನೆ.

>ಕಂಸಾದೀಂಶ್ಚಾಪಿ ತತ್ಸರ್ವಾನ್ವಧಿಷ್ಯಾಮಿ ಮಹಾಸುರಾನ್ ।  
ತೇನ ತೇನ ವಿಧಾನೇನ ಯೇನ ಯಃ ಶಾಂತಿಮೇಷ್ಯತಿ ।।  ೧-೫೫-೧೩
> 
ಯಾವ ಯಾವ ವಿಧಾನಗಳಿಂದ ಯಾರ್ಯಾರಿಗೆ ಶಾಂತಿ ದೊರೆಯುತ್ತದೆಯೋ ಅದೇ ವಿಧಾನಗಳಲ್ಲಿ ಕಂಸಾದಿ ಮಹಾ ಅಸುರರೆಲ್ಲರನ್ನೂ ವಧಿಸುತ್ತೇನೆ.

>ಅನುಪ್ರವಿಶ್ಯ ಯೋಗೇನ ತಾಸ್ತಾ ಹಿ ಗತಯೋ ಮಯಾ ।  
ಅಮೀಷಾಂ ಹಿ ಸುರೇಂದ್ರಾಣಾಂ ಹಂತವ್ಯಾ ರಿಪವೋ ಯುಧಿ ।।  ೧-೫೫-೧೪
> 
ಯೋಗದಿಂದ ಇವರನ್ನು ಪ್ರವೇಶಿಸಿ ಇವರ ಗತಿಯನ್ನು ತಡೆಯುತ್ತೇನೆ ಮತ್ತು ಯುದ್ಧದಲ್ಲಿ ಈ ಸುರೇಂದ್ರನ ಶತ್ರುಗಳನ್ನು ಸಂಹರಿಸುತ್ತೇನೆ.

>ಜಗತ್ಯರ್ಥೇ ಕೃತೋ ಯೋಽಯಮಂಶೋತ್ಸರ್ಗೋ ದಿವೌಕಸೈಃ ।  
ಸುರದೇವರ್ಷಿಗಂಧರ್ವೈರಿತಶ್ಚಾನುಮತೇ ಮಮ ।।  ೧-೫೫-೧೫  
ವಿನಿಶ್ಚಯೋ ಹಿ ಪ್ರಾಗೇವ ನಾರದಾಯಂ ಕೃತೋ ಮಯಾ ।  
> 
ಜಗತ್ತಿಗಾಗಿ ಈ ದಿವೌಕಸರು, ಸುರದೇವರ್ಷಿಗಂಧರ್ವರು ಮಾಡಿರುವ ಅಂಶೋತ್ಸರ್ಗವು ನನ್ನ ಅನುಮತಿಯಿಂದಲೇ ನಡೆದಿದೆ. ನಾರದ! ಮೊದಲೇ ಇದನ್ನು ನಾನು ನಿಶ್ಚಯಿಸಿದ್ದೆ.

>ನಿವಾಸಂ ನನು ಮೇ ಬ್ರಹ್ಮನ್ವಿದಧಾತು ಪಿತಾಮಹಃ ।।  ೧-೫೫-೧೬  
ಯತ್ರ ದೇಶೇ ಯಥಾ ಜಾತೋ ಯೇನ ವೇಷೇಣ ವಾ ವಸನ್ ।  
ತಾನಹಂ ಸಮರೇ ಹನ್ಯಾಂ ತನ್ಮೇ ಬ್ರೂಹಿ ಪಿತಾಮಹ ।।  ೧-೫೫-೧೭
> 
ಬ್ರಹ್ಮನ್! ಪಿತಾಮಹ! ನಾನು ಎಲ್ಲಿ ನಿವಾಸಿಸಬೇಕು? ಯಾವ ದೇಶದಲ್ಲಿ ಹೇಗೆ ಹುಟ್ಟಿ ಯಾವ ವೇಷದಲ್ಲಿ ವಾಸಿಸಬೇಕು ಎನ್ನುವುದನ್ನು ವಿಧಿಸಬೇಕು. ಪಿತಾಮಹ! ಸಮರದಲ್ಲಿ ಅವರನ್ನು ನಾನು ಹೇಗೆ ಸಂಹರಿಸಬೇಕು ಎನ್ನುವುದನ್ನೂ ನೀನು ಹೇಳಬೇಕು.”

>ಬ್ರಹ್ಮೋವಾಚ।     
ನಾರಾಯಣೇಮಂ ಸಿದ್ಧಾರ್ಥಮುಪಾಯಂ ಶೃಣು ಮೇ ವಿಭೋ ।  
ಭುವಿ ಯಸ್ತೇ ಜನಯಿತಾ ಜನನೀ ಚ ಭವಿಷ್ಯತಿ ।।  ೧-೫೫-೧೮  
ಯತ್ರ ತ್ವಂ ಚ ಮಹಾಬಾಹೋ ಜಾತಃ ಕುಲಕರೋ ಭುವಿ ।  
ಯಾದವಾನಾಂ ಮಹದ್ವಂಶಮಖಿಲಂ ಧಾರಯಿಷ್ಯಸಿ ।।  ೧-೫೫-೧೯  
ತಾಂಶ್ಚಾಸುರಾನ್ಸಮುತ್ಪಾಟ್ಯ ವಂಶಂ ಕೃತ್ವಾತ್ಮನೋ ಮಹತ್ ।  
ಸ್ಥಾಪಯಿಷ್ಯಸಿ ಮರ್ಯಾದಾಂ ನೃಣಾಂ ತನ್ಮೇ ನಿಶಾಮಯ ।।  ೧-೫೫-೨೦
> 
ಬ್ರಹ್ಮನು ಹೇಳಿದನು: “ವಿಭೋ! ನಾರಾಯಣ! ಕಾರ್ಯಸಿದ್ಧಿಗಾಗಿರುವ ನನ್ನ ಈ ಉಪಾಯವನ್ನು ಕೇಳು. ಮಹಾಬಾಹೋ! ಭುವಿಯಲ್ಲಿ ನಿನ್ನ ಜನಕ-ಜನನಿಯರು ಯಾರಾಗುತ್ತಾರೆ ಮತ್ತು ಭುವಿಯಲ್ಲಿ ಕುಲಕರನಾಗಿ ಯಾವ ಯಾದವರ ವಂಶದಲ್ಲಿ ಹುಟ್ಟುತ್ತೀಯೋ ಆ ಮಹಾವಂಶವೆಲ್ಲವನ್ನೂ ನೀನು ಹೇಗೆ ಧರಿಸಿಕೊಳ್ಳುತ್ತೀಯೆ, ಆ ಅಸುರರನ್ನು ಸದೆಬಡಿದು ನಿನ್ನ ವಂಶವನ್ನು ಹೇಗೆ ವೃದ್ಧಿಗೊಳಿಸುತ್ತೀಯೆ, ಮತ್ತು ಮನುಷ್ಯರಲ್ಲಿ ಹೇಗೆ ಮರ್ಯಾದೆಗಳನ್ನು ಸ್ಥಾಪಿಸುತ್ತೀಯೆ ಎನ್ನುವುದನ್ನು ಕೇಳು.

>ಪುರಾ ಹಿ ಕಶ್ಯಪೋ ವಿಷ್ಣೋ ವರುಣಸ್ಯ ಮಹಾತ್ಮನಃ ।  
ಜಹಾರ ಯಜ್ಞಿಯಾ ಗಾ ವೈ ಪಯೋದಾಸ್ತು ಮಹಾಮಖೇ ।।  ೧-೫೫-೨೧
> 
ವಿಷ್ಣೋ! ಹಿಂದೆ ಮಹಾತ್ಮ ಕಶ್ಯಪನು ಯಜ್ಞದ ಸಮಯದಲ್ಲಿ ಮಹಾಮಖಕ್ಕೆ ಬೇಕಾದ ಹಾಲು ಮೊದಲಾದವುಗಳಿಗಾಗಿ ವರುಣನ ಗೋವನ್ನು ಕೇಳಿ ತಂದಿದ್ದನು.

>ಅದಿತಿಃ ಸುರಭಿಶ್ಚೈತೇ ದ್ವೇ ಭಾರ್ಯೇ ಕಶ್ಯಪಸ್ಯ ತು ।  
ಪ್ರದೀಯಮಾನಾ ಗಾಸ್ತಾಸ್ತು ನೈಚ್ಛತಾಂ ವರುಣಸ್ಯ ವೈ ।।  ೧-೫೫-೨೨
> 
ಯಜ್ಞವು ಮುಗಿದ ನಂತರವೂ ಕಶ್ಯಪನ ಈರ್ವರು ಭಾರ್ಯೆಯರು -ಅದಿತಿ ಮತ್ತು ಸುರಭಿ – ಆ ಗೋವನ್ನು ವರುಣನಿಗೆ ಹಿಂದಿರುಗಿಸಲು ಬಯಸಲಿಲ್ಲ.

>ತತೋ ಮಾಂ ವರುಣೋಽಭ್ಯೇತ್ಯ ಪ್ರಣಮ್ಯ ಶಿರಸಾ ತತಃ ।  
ಉವಾಚ ಭಗವನ್ಗಾವೋ ಗುರುಣಾ ಮೇ ಹೃತಾ ಇತಿ ।।  ೧-೫೫-೨೩
> 
ಆಗ ವರುಣನು ನನ್ನ ಬಳಿಬಂದು ಶಿರಬಾಗಿ ನಮಸ್ಕರಿಸಿ ಹೀಗೆ ಹೇಳಿದನು: “ಭಗವನ್! ನನ್ನ ಗೋವನ್ನು ಗುರು ಕಶ್ಯಪ[^1]ನು ಅಪಹರಿಸಿದ್ದಾನೆ.

>ಕೃತಕಾರ್ಯೋ ಹಿ ಗಾಸ್ತಾಸ್ತು ನಾನುಜಾನಾತಿ ಮೇ ಗುರುಃ ।  
ಅನ್ವವರ್ತತ ಭಾರ್ಯೇ ದ್ವೇ ಅದಿತಿಂ ಸುರಭಿಂ ತಥಾ।।  ೧-೫೫-೨೪
> 
ಕಾರ್ಯವು ಸಂಪೂರ್ಣವಾಗಿದ್ದರೂ ಆ ಗೋವನ್ನು ಹಿಂದೆ ತೆಗೆದುಕೊಳ್ಳಲು ನನ್ನ ಗುರುವು ಅನುಮತಿಯನ್ನು ನೀಡುತ್ತಿಲ್ಲ. ಅವನು ಅವನ ಭಾರ್ಯೆಯರಾದ ಅದಿತಿ ಮತ್ತು ಸುರಭಿಯನ್ನು ಅನುಸರಿಸುತ್ತಿದ್ದಾನೆ.

>ಮಮ ತಾ ಹ್ಯಕ್ಷಯಾ ಗಾವೋ ದಿವ್ಯಾಃ ಕಾಮದುಹಃ ಪ್ರಭೋ ।  
ಚರಂತಿ ಸಾಗರಾನ್ ಸರ್ವಾನ್ ರಕ್ಷಿತಾಃ ಸ್ವೇನ ತೇಜಸಾ ।।  ೧-೫೫-೨೫
> 
ಪ್ರಭೋ! ನನ್ನ ಆ ಗೋವು ಅಕ್ಷಯವೂ ದಿವ್ಯವೂ ಆದ ಕಾಮಧೇನುವು. ತನ್ನ ತೇಜಸ್ಸಿನಿಂದ ಎಲ್ಲವನ್ನೂ ರಕ್ಷಿಸುತ್ತಾ ಸಾಗರಗಳಲ್ಲಿ ಸಂಚರಿಸುತ್ತಿರುತ್ತದೆ.

>ಕಸ್ತಾ ಧರ್ಷಯಿತುಂ ಶಕ್ತೋ ಮಮ ಗಾಃ ಕಶ್ಯಪಾದೃತೇ ।  
ಅಕ್ಷಯಂ ಯಾ ಕ್ಷರಂತ್ಯಗ್ರ್ಯಂ  ಪಯೋ ದೇವಾಮೃತೋಪಮಮ್ ।।  ೧-೫೫-೨೬
> 
ದೇವಾಮೃತಕ್ಕೆ ಸಮನಾದ ಅಕ್ಷಯ ಹಾಲನ್ನು ನೀಡುತ್ತಿರುವ ಆ ಗೋವನ್ನು ತಡೆಯಲು ಕಶ್ಯಪನಲ್ಲದೇ ಬೇರೆ ಯಾರಿಗೆ ತಾನೇ ಸಾಧ್ಯ?

>ಪ್ರಭುರ್ವಾ ವ್ಯುತ್ಥಿತೋ ಬ್ರಹ್ಮನ್ಗುರುರ್ವಾ ಯದಿ ವೇತರಃ ।  
ತ್ವಯಾ ನಿಯಮ್ಯಾಃ ಸರ್ವೇ ವೈ ತ್ವಂ ಹಿ ನಃ ಪರಮಾ ಗತಿಃ ।।  ೧-೫೫-೨೭
> 
ಬ್ರಹ್ಮನ್! ಪ್ರಭುವಾಗಿರಲಿ ಅಥವಾ ಗುರುವೇ ಆಗಿರಲಿ ಒಂದು ವೇಳೆ ನಿಯಮಗಳನ್ನು ಉಲ್ಲಂಘಿಸಿದರೆ ನೀನೇ ಅಂಥವರನ್ನು ನಿಯಂತ್ರಿಸಬಲ್ಲೆ. ಏಕೆಂದರೆ ನೀನೇ ನಮ್ಮೆಲ್ಲರ ಪರಮ ಗತಿ.

>ಯದಿ ಪ್ರಭವತಾಂ ದಂಡೋ ಲೋಕೇ ಕಾರ್ಯಮಜಾನತಾಮ್ ।  
ನ ವಿದ್ಯತೇ ಲೋಕಗುರೋರ್ನ ಸ್ಯುರ್ವೈ ಲೋಕಸೇತವಃ ।।  ೧-೫೫-೨೮
> 
ಲೋಕಗುರುವೇ! ಒಂದುವೇಳೆ ಲೋಕದಲ್ಲಿ ತನ್ನ ಕರ್ತವ್ಯಗಳನ್ನು ತಿಳಿಯದೇ ಇರುವ ಪ್ರಭಾವಶಾಲಿಗಳಿಗೆ ದಂಡನೆಯೆನ್ನುವುದು ಇಲ್ಲವಾದರೆ ಲೋಕದ ಮರ್ಯಾದೆಗಳೇ ನಷ್ಟವಾಗಿ ಹೋಗುತ್ತವೆ.

>ಯಥಾ ವಾಸ್ತು ತಥಾ ವಾಸ್ತು ಕರ್ತವ್ಯೇ ಭಗವನ್ಪ್ರಭುಃ ।  
ಮಮ ಗಾವಃ ಪ್ರದೀಯಂತಾಂ ತತೋ ಗಂತಾಸ್ಮಿ ಸಾಗರಮ್ ।।  ೧-೫೫-೨೯
> 
ಭಗವನ್! ಈ ಕಾರ್ಯದ ಪರಿಣಾಮವು ಹೇಗಾಗಬೇಕೋ ಹಾಗೆ ಮಾಡಿಸುವುದು ನಮ್ಮ ಪ್ರಭುವಾದ ನಿನ್ನ ಕರ್ತವ್ಯವಾಗಿದೆ. ನನಗೆ ನನ್ನ ಗೋವನ್ನು ಕೊಡಿಸು. ಆಗ ನಾನು ಸಾಗರಕ್ಕೆ ಹಿಂದಿರುಗುತ್ತೇನೆ.

>ಯಾ ಆತ್ಮದೇವತಾ ಗಾವೋ ಯಾ ಗಾವಃ ಸತ್ತ್ವಮವ್ಯಯಮ್ ।  
ಲೋಕಾನಾಂ ತ್ವತ್ಪ್ರವೃತ್ತಾನಾಮೇಕಂ ಗೋಬ್ರಾಹ್ಮಣಂ ಸ್ಮೃತಮ್ ।।  ೧-೫೫-೩೦
> 
ಗೋವುಗಳು ಆತ್ಮದೇವತೆಗಳು. ಗೋವುಗಳು ಅವ್ಯಯ ಸತ್ತ್ವವು. ಲೋಕಗಳನ್ನು ನಡೆಸುವ ಗೋವು ಮತ್ತು ಬ್ರಾಹ್ಮಣರು ಒಂದೇ ಎಂಬ ಸ್ಮೃತಿಯಿದೆ.

>ತ್ರಾತವ್ಯಾಃ ಪ್ರಥಮಂ ಗಾವಸ್ತ್ರಾತಾಸ್ತ್ರಾಯಂತಿ ತಾ ದ್ವಿಜಾನ್ ।  
ಗೋಬ್ರಾಹ್ಮಣಪರಿತ್ರಾಣೇ ಪರಿತ್ರಾತಂ ಜಗದ್ಭವೇತ್ ।।  ೧-೫೫-೩೧
> 
ಮೊದಲು ಗೋವುಗಳನ್ನು ರಕ್ಷಿಸಬೇಕು. ಅನಂತರ ದ್ವಿಜರನ್ನು ರಕ್ಷಿಸಬೇಕು. ಗೋ-ಬ್ರಾಹ್ಮಣರನ್ನು ರಕ್ಷಿಸುವುದರಿಂದ ಇಡೀ ಜಗತ್ತೇ ರಕ್ಷಿತವಾಗಿರುತ್ತದೆ.”

>ಇತ್ಯಂಬುಪತಿನಾ ಪ್ರೋಕ್ತೋ ವರುಣೇನಾಹಮಚ್ಯುತ ।  
ಗವಾಂ ಕಾರಣತತ್ತ್ವಜ್ಞಃ ಕಶ್ಯಪೇ ಶಾಪಮುತ್ಸೃಜಮ್ ।।  ೧-೫೫-೩೨
> 
ಅಚ್ಯುತ! ಅಂಬುಪತಿ ವರುಣನು ಹೀಗೆ ಹೇಳಲು ತತ್ತ್ವಜ್ಞನಾದ ನಾನು ಗೋವಿನ ಕಾರಣದಿಂದ ಕಶ್ಯಪನಿಗೆ ಶಾಪವನ್ನಿತ್ತೆನು.

>ಯೇನಾಂಶೇನ ಹೃತಾ ಗಾವಃ ಕಶ್ಯಪೇನ ಮಹರ್ಷಿಣಾ ।  
ಸ ತೇನಾಂಶೇನ ಜಗತಿ ಗತ್ವಾ ಗೋಪತ್ವಮೇಷ್ಯತಿ ।।  ೧-೫೫-೩೩
> 
“ಮಹರ್ಷಿ ಕಶ್ಯಪನು ಯಾವ ಅಂಶದಿಂದ ಗೋವನ್ನು ಅಪಹರಿಸಿದ್ದನೋ ಅದೇ ಅಂಶದಿಂದ ಭೂಮಿಯಲ್ಲಿ ಗೋಪತ್ವವನ್ನು ಪಡೆದುಕೊಳ್ಳುತ್ತಾನೆ.

>ಯಾ ಚ ಸಾ ಸುರಭಿರ್ನಾಮ ಅದಿತಿಶ್ಚ ಸುರಾರಣಿಃ ।  
ತೇಽಪ್ಯುಭೇ ತಸ್ಯ ಭಾರ್ಯೇ ವೈ ತೇನೈವ ಸಹ ಯಾಸ್ಯತಃ ।।  ೧-೫೫-೩೪  
ತಾಭ್ಯಾಂ ಚ ಸಹ ಗೋಪತ್ವೇ ಕಶ್ಯಪೋ ಭುವಿ ರಂಸ್ಯತೇ ।  
> 
ಸುರಭಿ ಎಂಬ ಹೆಸರಿನ ಮತ್ತು ಅರಣಿಯಂತೆ ಸುರರನ್ನು ಹುಟ್ಟಿಸಿದ ಅದಿತಿ ಎಂಬ ಇಬ್ಬರು ಅವನ ಭಾರ್ಯೆಯರು ಅವನ ಜೊತೆಯೇ ಭೂಲೋಕದಲ್ಲಿ ಇರುತ್ತಾರೆ. ಅವರೊಂದಿಗೆ ಕಶ್ಯಪನು ಭೂಮಿಯಲ್ಲಿ ಗೋಪತ್ವವನ್ನು ರಂಜಿಸುತ್ತಾನೆ.

>ಸ ತಸ್ಯ ಕಶ್ಯಪಸ್ಯಾಂಶಸ್ತೇಜಸಾ ಕಶ್ಯಪೋಪಮಃ ।।  ೧-೫೫-೩೫  
ವಸುದೇವ ಇತಿ ಖ್ಯಾತೋ ಗೋಷು ತಿಷ್ಠತಿ ಭೂತಲೇ ।  
> 
ಕಶ್ಯಪನಪಂತೆಯೇ ಸಮಾನ ತೇಜಸ್ಸುಳ್ಳ ಅವನ ಇನ್ನೊಂದು ಅಂಶವು ಭೂತಲದಲ್ಲಿ ಗೋವುಗಳು ಮತ್ತು ಗೋಪಾಲಕರ ಅಧಿಪತಿಯಾಗಿ ವಸುದೇವನೆಂದು ವಿಖ್ಯಾತನಾಗಿ ಹುಟ್ಟುತ್ತದೆ.

>ಗಿರಿರ್ಗೋವರ್ಧನೋ ನಾಮ ಮಥುರಾಯಾಸ್ತ್ವದೂರತಃ ।।  ೧-೫೫-೩೬  
ತತ್ರಾಸೌ ಗೋಷು ನಿರತಃ ಕಂಸಸ್ಯ ಕರದಾಯಕಃ ।  
> 
ಮಥುರೆಯಿಂದ ಅನತಿದೂರದಲ್ಲಿಯೇ ಇರುವ ಗೋವರ್ಧನ ಎಂಬ ಗಿರಿಯಲ್ಲಿ ಇವರು ಗೋಪಾಲನೆಯಲ್ಲಿ ನಿರತರಾಗಿರುತ್ತಾರೆ ಮತ್ತು ಕಂಸನಿಗೆ ಕರವನ್ನು ಕೊಡುವವರಾಗಿರುತ್ತಾರೆ.

>ತಸ್ಯ ಭಾರ್ಯಾದ್ವಯಂ ಜಾತಮದಿತಿಃ ಸುರಭಿಶ್ಚ ತೇ ।।  ೧-೫೫-೩೭  
ದೇವಕೀ ರೋಹಿಣೀ ಚೇಮೇ ವಸುದೇವಸ್ಯ ಧೀಮತಃ ।  
ಸುರಭೀ ರೋಹಿಣೀ ದೇವೀ ಚಾದಿತಿರ್ದೇವಕೀ ತ್ವಭೂತ್ ।।  ೧-೫೫-೩೮
> 
ಅವನ ಇಬ್ಬರು ಭಾರ್ಯೆಯರಾದ ಅದಿತಿ ಮತ್ತು ಸುರಭಿಯರು ದೇವಕೀ ಮತ್ತು ರೋಹಿಣಿಯರಾಗಿ ಧೀಮತ ವಸುದೇವನ ಪತ್ನಿಯರಾಗುವರು. ದೇವೀ ಸುರಭಿಯು ರೋಹಿಣಿಯಾಗುವಳು ಮತ್ತು ಅದಿತಿಯು ದೇವಕಿಯಾಗುವಳು.

>ತತ್ರ ತ್ವಂ ಶಿಶುರೇವಾದೌ ಗೋಪಾಲಕೃತಲಕ್ಷಣಃ ।  
ವರ್ಧ್ಯಸ್ವ ಮಹಾಬಾಹೋ ಪುರಾ ತ್ರೈವಿಕ್ರಮೇ ಯಥಾ ।।  ೧-೫೫-೩೯
> 
ಮಹಾಬಾಹೋ! ಹಿಂದೆ ತ್ರಿವಿಕ್ರಮನಂತೆ ನೀನು ಹೇಗೆ ಬೆಳೆದಿದ್ದೆಯೋ[^2] ಅದೇ ರೀತಿ ಅಲ್ಲಿ ನೀನು ಮೊದಲು ಗೋಪಾಲಕನ ಲಕ್ಷಣಗಳಿಂದ ಕೂಡಿ ಬೆಳೆ.

>ಛಾದಯಿತ್ವಾತ್ಮನಾತ್ಮಾನಂ ಮಾಯಯಾ ಯೋಗರೂಪಯಾ ।  
ತತ್ರಾವತರ ಲೋಕಾನಾಂ ಭವಾಯ ಮಧುಸೂದನ ।।  ೧-೫೫-೪೦  
ಜಯಾಶೀರ್ವಚನೈಸ್ತ್ವೈತೇ ವರ್ಧಯಂತಿ ದಿವೌಕಸಃ ।।   ೧-೫೫-೪೧
> 
ಮಧುಸೂದನ! ಲೋಕಹಿತಕ್ಕಾಗಿ ಮಾಯೆಯಿಂದ ನಿನ್ನನ್ನು ನೀನೇ ಮರೆಮಾಡಿಕೊಂಡು ಯೋಗರೂಪದಿಂದ ಅಲ್ಲಿ ಅವತರಿಸು. ದಿವೌಕಸರು ಜಯಾಶೀರ್ವಾದ ವಚನಗಳಿಂದ ನಿನ್ನನ್ನು ವರ್ಧಿಸುತ್ತಿದ್ದಾರೆ.

>ಆತ್ಮಾನಮಾತ್ಮನಾ ಹಿ ತ್ವಮವತಾರ್ಯ ಮಹೀತಲೇ ।  
ದೇವಕೀಂ ರೋಹಿಣೀಂ ಚೈವ ಗರ್ಭಾಭ್ಯಾಂ ಪರಿತೋಷಯ ।  
ಗೋಪಕನ್ಯಾಸಹಸ್ರಾಣಿ ರಮಯಂಶ್ಚರ ಮೇದಿನೀಮ್ ।।  ೧-೫೫-೪೨
> 
ಮಹೀತಲದಲ್ಲಿ ದೇವಕೀ ಮತ್ತು ರೋಹಿಣಿಯರ ಗರ್ಭಗಳಲ್ಲಿ ನಿನ್ನನ್ನು ನೀನೇ ಅವತರಿಸಿಕೊಂಡು ಅವರನ್ನು ಸಂತೋಷಗೊಳಿಸು. ಸಹಸ್ರಾರು ಗೋಪಕನ್ಯೆಯರನ್ನು ರಮಿಸುತ್ತಾ ಮೇದಿನಿಯಲ್ಲಿ ಸಂಚರಿಸು.

>ಗಾಶ್ಚ ತೇ ರಕ್ಷತೋ ವಿಷ್ಣೋ ವನಾನಿ ಪರಿಧಾವತಃ ।  
ವನಮಾಲಾಪರಿಕ್ಷಿಪ್ತಂ ಧನ್ಯಾ ದ್ರಕ್ಷ್ಯಂತಿ ತೇ ವಪುಃ ।।  ೧-೫೫-೪೩
> 
ವಿಷ್ಣೋ! ಗೋವುಗಳನ್ನು ರಕ್ಷಿಸುತ್ತಾ ನೀನು ವನಗಳಲ್ಲಿ ಓಡಾಡುತ್ತಿರುವಾಗ ವನಮಾಲಾಭೂಷಿತನಾದ ನಿನ್ನ ರೂಪವನ್ನು ಕಂಡು ಜನರು ಧನ್ಯರಾಗುತ್ತಾರೆ.

>ವಿಷ್ಣೌ ಪದ್ಮಪಲಾಶಾಕ್ಷೇ ಗೋಪಾಲವಸತಿಂ ಗತೇ ।  
ಬಾಲೇ ತ್ವಯಿ ಮಹಾಬಾಹೋ ಲೋಕೋ ಬಾಲತ್ವಮೇಷ್ಯತಿ ।।  ೧-೫೫-೪೪
> 
ಮಹಾಬಾಹೋ! ವಿಷ್ಣೋ! ಪದ್ಮದಳದ ಕಣ್ಣುಗಳುಳ್ಳ ನೀನು ಗೋಪಾಲನ ಗೃಹದಲ್ಲಿ ಬಾಲಕನಾಗಿರುವ ನಿನ್ನನ್ನು ನೋಡಿ ಲೋಕವೇ ಬಾಲತ್ವವನ್ನು ಹೊಂದುತ್ತದೆ.

>ತ್ವದ್ಭಕ್ತಾಃ ಪುಂಡರೀಕಾಕ್ಷ ತವ ಚಿತ್ತವಶಾನುಗಾಃ ।  
ಗೋಷು ಗೋಪಾ ಭವಿಷ್ಯಂತಿ ಸಹಾಯಾಃ ಸತತಂ ತವ ।  
ವನೇ ಚಾರಯತೋ ಗಾಶ್ಚ ಗೋಷ್ಠೇಷು ಪರಿಧಾವತಃ ।।  ೧-೫೫-೪೫
> 
ಪುಂಡರೀಕಾಕ್ಷ! ನಿನ್ನ ಚಿತ್ತದಂತೆ ನಡೆದುಕೊಳ್ಳುವ ನಿನ್ನ ಭಕ್ತರು ಗೋವುಗಳ ಮಧ್ಯದಲ್ಲಿ ಗೋಪರಾಗಿ ಸತತವೂ ನಿನ್ನ ಸಹಾಯಮಾಡುತ್ತಾರೆ.

>ವನೇ ಚಾರಯತೋ ಗಾಶ್ಚ ಗೋಷ್ಠೇಷು ಪರಿಧಾವತಃ।  
ಮಜ್ಜತೋ ಯಮುನಾಯಾಂ ಚ ರತಿಂ ಪ್ರಾಪ್ಸ್ಯಂತಿ ತೇ ತ್ವಯಿ ।  
ಜೀವಿತಂ ವಸುದೇವಸ್ಯ ಭವಿಷ್ಯತಿ ಸುಜೀವಿತಮ್ ।।  ೧-೫೫-೪೬
> 
ನೀನು ವನಗಳಲ್ಲಿ ಗೋವುಗಳೊಡನೆ ಓಡಾಡುತ್ತಿರುವಾಗ ಮತ್ತು ಯಮುನೆಯಲ್ಲಿ ಮುಳುಗೇಳುತ್ತಿರುವಾಗ ಅವರು ನಿನ್ನೊಡನೆ ರಮಿಸುತ್ತಾರೆ. ವಸುದೇವನ ಜೀವಿತವು ಉತ್ತಮ ಜೀವನವಾಗುವುದು.

>ಯಸ್ತ್ವಯಾ ತಾತ ಇತ್ಯುಕ್ತಃ ಸ ಪುತ್ರ ಇತಿ ವಕ್ಷ್ಯತಿ ।  
ಅಥ ವಾ ಕಸ್ಯ ಪುತ್ರತ್ವಂ ಗಚ್ಛೇಥಾಃ ಕಶ್ಯಪಾದೃತೇ ।।  ೧-೫೫-೪೭
> 
ನೀನು ಅವನನ್ನು ಅಪ್ಪಾ ಎಂದು ಕರೆಯುತ್ತೀಯೆ ಮತ್ತು ಅವನು ನಿನ್ನನ್ನು ಪುತ್ರ ಎಂದು ಕರೆಯುತ್ತಾನೆ. ಕಶ್ಯಪನಲ್ಲದೇ ಬೇರೆ ಯಾರು ತಾನೇ ನಿನ್ನನ್ನು ಪುತ್ರನನ್ನಾಗಿ ಪಡೆಯಬಲ್ಲನು?

>ಕಾ ಚ ಧಾರಯಿತುಂ  ಶಕ್ತಾ ತ್ವಂ ವಿಷ್ಣೋ ಅದಿತಿಂ ವಿನಾ ।  
ಯೋಗೇನಾತ್ಮಸಮುತ್ಥೇನ ಗಚ್ಛ ತ್ವಂ ವಿಜಯಾಯ ವೈ ।  
ವಯಮಪ್ಯಾಲಯಾನ್ಸ್ವಾನ್ಸ್ವಾನ್ಗಚ್ಛಾಮೋ ಮಧುಸೂದನ ।।  ೧-೫೫-೪೮
> 
ವಿಷ್ಣೋ! ಅದಿತಿಯಲ್ಲದೇ ಬೇರೆ ಯಾರು ತಾನೇ ನಿನ್ನನ್ನು ಧರಿಸಲು ಶಕ್ತಳು? ಮಧುಸೂದನ! ನಿನ್ನದೇ ಯೋಗದಿಂದ ಮೇಲೆದ್ದು ವಿಜಯಕ್ಕಾಗಿ ಪ್ರಸ್ಥಾನಿಸು. ನಾವು ಕೂಡ ನಮ್ಮ ನಮ್ಮ ನಿವಾಸಸ್ಥಾನಗಳಿಗೆ ಹೋಗುತ್ತೇವೆ.””

>ವೈಶಂಪಾಯನ ಉವಾಚ  
ಸ ದೇವಾನಭ್ಯನುಜ್ಞಾಯ ವಿವಿಕ್ತೇ ತ್ರಿದಿವಾಲಯೇ ।  
ಜಗಾಮ ವಿಷ್ಣುಃ ಸ್ವಂ ದೇಶಂ ಕ್ಷೀರೋದಸ್ಯೋತ್ತರಾಂ ದಿಶಮ್ ।।  ೧-೫೫-೪೯
> 
ವೈಶಂಪಾಯನನು ಹೇಳಿದನು: “ತ್ರಿದಿವಾಲಯದಲ್ಲಿ ಕುಳಿತಿದ್ದ ವಿಷ್ಣುವು ದೇವತೆಗಳಿಗೆ ಅನುಮತಿಯನ್ನಿತ್ತು ಕ್ಷೀರಸಾಗರದ ಉತ್ತರದಿಶೆಯಲ್ಲಿದ್ದ ಸ್ವಸ್ಥಾನಕ್ಕೆ ತೆರಳಿದನು.

>ತತ್ರ ವೈ ಪಾರ್ವತೀ ನಾಮ ಗುಹಾ ಮೇರೋಃ ಸುದುರ್ಗಮಾ ।  
ತ್ರಿಭಿಸ್ತಸ್ಯೈವ ವಿಕ್ರಾಂತೈರ್ನಿತ್ಯಂ ಪರ್ವಸು ಪೂಜಿತಾ ।।  ೧-೫೫-೫೦
> 
ಅಲ್ಲಿ ಮೇರುಪರ್ವತದ ಪಾರ್ವತೀ ಎಂಬ ಹೆಸರಿನ ಅತ್ಯಂತ ದುರ್ಗಮ ಗುಹೆಯಿದೆ. ಅಲ್ಲಿ ವಿಷ್ಣುವಿನ ಮೂರು ಪಾದಗಳ ಚಿಹ್ನೆಯಿದೆ. ಅದು ಪರ್ವ-ಪರ್ವಗಳಲ್ಲಿ ಪೂಜಿಸಲ್ಪಡುತ್ತದೆ.

>ಪುರಾಣಂ ತತ್ರ ವಿನ್ಯಸ್ಯ ದೇಹಂ ಹರಿರುದಾರಧೀಃ ।  
ಆತ್ಮಾನಂ ಯೋಜಯಾಮಾಸ ವಸುದೇವಗೃಹೇ ಪ್ರಭುಃ ।।  ೧-೫೫-೫೧
> 
ಆ ಗುಹೆಯಲ್ಲಿ ತನ್ನ ಪುರಾತನ ದೇಹವನ್ನು ಇರಿಸಿ ಉದಾರಧೀ ಹರಿ ಪ್ರಭುವು ತನ್ನನ್ನು ತಾನೇ ವಸುದೇವನ ಗೃಹದಲ್ಲಿ ಅವತರಿಸಿದನು.”


<details><summary>ಸಮಾಪ್ತಿ</summary>


ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ಪಿತಾಮಹವಾಕ್ಯೇ ಪಂಚಪಂಚಾಶತ್ತಮೋಽಧ್ಯಾಯಃ  

ಹರಿವಂಶೇ ಹರಿವಂಶಪರ್ವ ಸಮಾಪ್ತಮ್।।

</details>

[^1]: ಕಶ್ಯಪನು ವರುಣನಿಗೆ ತಂದೆಯಾಗುತ್ತಾನೆ.

[^2]: ಹಿಂದೆ ವಾಮನನಾಗಿ ಕಶ್ಯಪ-ಅದಿತಿಯರಲ್ಲಿ ಹುಟ್ಟಿ ತ್ರಿವಿಕ್ರಮನಾಗಿ ಬೆಳೆದ ವಿಷ್ಣು.
