+++
title = "016: ಶ್ರಾದ್ಧಕಲ್ಪಪ್ರಸಂಗಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 16**


</details>

<details><summary>ಸಾರ</summary>



</details>


>ಜನಮೇಜಯ ಉವಾಚ  
ಕಥಂ ವೈ ಶ್ರಾದ್ಧದೇವತ್ವಮಾದಿತ್ಯಸ್ಯ ವಿವಸ್ವತಃ ।  
ಶ್ರೋತುಮಿಚ್ಛಾಮಿ ವಿಪ್ರಾಗ್ರ್ಯ ಶ್ರಾದ್ಧಸ್ಯ ಚ ಪರಂ ವಿಧಿಮ್ ।।  ೧-೧೬-೧
> 
ಜನಮೇಜಯನು ಹೇಳಿದನು: “ವಿಪ್ರಾಗ್ರ್ಯ! ಆದಿತ್ಯ ವಿವಸ್ವತನ ಮಗನು ಶ್ರಾದ್ಧದೇವತ್ವವನ್ನು ಹೇಗೆ ಪಡೆದನೆನ್ನುವುದನ್ನೂ ಶ್ರಾದ್ಧದ ಪರಮ ವಿಧಿಯನ್ನೂ ಕೇಳಬಯಸುತ್ತೇನೆ.

>ಪಿತೄಣಾಮಾದಿಸರ್ಗಂ ಚ ಕ ಏತೇ ಪಿತರಃ ಸ್ಮೃತಾಃ ।  
ಏವಂ ಚ ಶ್ರುತಮಸ್ಮಾಭಿಃ ಕಥ್ಯಮಾನಂ ದ್ವಿಜಾತಿಭಿಃ ।।   ೧-೧೬-೨  
ಸ್ವರ್ಗಸ್ಥಾಃ ಪಿತರೋ ಯೇ ಚ ದೇವಾನಾಮಪಿ ದೇವತಾಃ ।   
ಇತಿ ವೇದವಿದಃ ಪ್ರಾಹುರೇತದಿಚ್ಛಾಮಿ ವೇದಿತುಮ್ ।।   ೧-೧೬-೩
> 
ಪಿತೃಗಳ ಆದಿಸೃಷ್ಟಿಯು ಹೇಗಾಯಿತು? ಈ ಪಿತೃಗಳೆಂದು ಹೇಳುವವರು ಯಾರು? ಸ್ವರ್ಗಸ್ಥರಾದ ಪಿತೃಗಳು ದೇವರಿಗೂ ದೇವತೆಗಳೆಂದು ದ್ವಿಜಾತಿಯವರು ಹೇಳುತ್ತಿದ್ದುದ್ದನ್ನು ನಾವು ಕೇಳಿದ್ದೇವೆ. ವೇದವನ್ನು ತಿಳಿದವರೂ ಹೀಗೆಯೇ ಹೇಳುತ್ತಾರೆ. ಅದನ್ನು ತಿಳಿದುಕೊಳ್ಳಲು ಬಯಸುತ್ತೇನೆ.

>ಯೇ ಚ ತೇಶಾಂ ಗಣಾಃ ಪ್ರೋಕ್ತಾ ಯಚ್ಚ ತೇಶಾಂ ಬಲಂ ಪರಮ್ ।  
ಯಥಾ ಚ ಕೃತಮಸ್ಮಾಭಿಃ ಶ್ರಾದ್ಧಂ ಪ್ರೀಣಾತಿ ವೈ ಪಿತೄನ್ ।।  ೧-೧೬-೪  
ಪ್ರೀತಾಶ್ಚ ಪಿತರೋ ಯೇ ಸ್ಮ ಶ್ರೇಯಸಾ ಯೋಜಯಂತಿ ಹಿ ।  
ಏವಂ ವೇದಿತುಮಿಚ್ಛಾಮಿ ಪಿತೄಣಾಂ ಸರ್ಗಮುತ್ತಮಮ್ ।।  ೧-೧೬-೫
> 
ಅವರದ್ದೇ ಗಣವೆಂದು ಹೇಳುವ ಅವರ ಪರಮ ಬಲವ್ಯಾವುದು? ನಾವು ಮಾಡಿದ ಶ್ರಾದ್ಧವು ಪಿತೃಗಳನ್ನು ಹೇಗೆ ಸಂತೋಷಗೊಳಿಸುತ್ತದೆ? ಪ್ರೀತರಾದ ಪಿತೃಗಳು ನಮ್ಮ ಮೇಲೆ ಯಾವರೀತಿ ಶ್ರೇಯಸ್ಸನ್ನುಂಟುಮಾಡುತ್ತಾರೆ? ಪಿತೃಗಳ ಸೃಷ್ಟಿಯೊಂದಿಗೆ ಇದನ್ನು ತಿಳಿಯಲು ಬಯಸುತ್ತೇನೆ.”

>ವೈಶಂಪಾಯನ ಉವಾಚ  
ಹಂತ ತೇ ಕಥಯಿಶ್ಯಾಮಿ ಪಿತೄಣಾಂ ಸರ್ಗಮುತ್ತಮಮ್ ।  
ಯಥಾ ಚ ಕೃತಮಸ್ಮಾಭಿಃ ಶ್ರಾದ್ಧಂ ಪ್ರೀಣಾತಿ ವೈ ಪಿತೄನ್ ।  
ಪ್ರೀತಾಶ್ಚ ಪಿತರೋ ಯೇ ಸ್ಮ ಶ್ರೇಯಸಾ ಯೋಜಯಂತಿ ಹಿ ।।  ೧-೧೬-೬
> 
ವೈಶಂಪಾಯನನು ಹೇಳಿದನು: “ಪಿತೃಗಳ ಉತ್ತಮ ಸೃಷ್ಟಿಯ ಕುರಿತು, ನಾವು ಮಾಡಿದ ಶ್ರಾದ್ಧದಿಂದ ಪಿತೃಗಳು ಹೇಗೆ ಪ್ರೀತರಾಗುತ್ತಾರೆ ಮತ್ತು ಪ್ರೀತರಾದ ಪಿತೃಗಳು ನಮಗೆ ಶ್ರೇಯಸ್ಸನ್ನು ಹೇಗೆ ಮಾಡುತ್ತಾರೆ ಎನ್ನುವುದನ್ನು ಹೇಳುತ್ತೇನೆ. ಕೇಳು.

>ಮಾರ್ಕಂಡೇಯೇನ ಕಥಿತಂ ಭೀಶ್ಮಾಯ ಪರಿಪೃಚ್ಛತೇ ।  
ಅಪೃಚ್ಛದ್ಧರ್ಮರಾಜೋ ಹಿ ಶರತಲ್ಪಗತಂ ಪುರಾ ।  
ಏವಮೇವ ಪುರಾ ಪ್ರಶ್ನಂ ಯನ್ಮಾಂ ತ್ವಂ ಪರಿಪೃಚ್ಛಸಿ ।।  ೧-೧೬-೭
> 
ಭೀಷ್ಮನು ಕೇಳಲು ಮಾರ್ಕಂಡೇಯನು ಇದನ್ನು ಹೇಳಿದ್ದನು. ಹಿಂದೆ ಶರತಲ್ಪನಾಗಿದ್ದ ಭೀಷ್ಮನನ್ನು ಧರ್ಮರಾಜನು ಇದನ್ನೇ ಕೇಳಿದ್ದನು. ಇದೇ ಪ್ರಶ್ನೆಯನ್ನು ನೀನೂ ಕೂಡ ನನ್ನನ್ನು ಕೇಳುತ್ತಿದ್ದೀಯೆ.

>ತತ್ತೇಽನುಪೂರ್ವ್ಯಾ ವಕ್ಷ್ಯಾಮಿ ಭೀಶ್ಮೇಣೋದಾಹೃತಂ ಯಥಾ ।  
ಗೀತಂ ಸನತ್ಕುಮಾರೇಣ ಮಾರ್ಕಂಡೇಯಾಯ ಪೃಚ್ಛತೇ ।।   ೧-೧೬-೮
> 
ಹಿಂದೆ ಮಾರ್ಕಂಡೇಯನು ಕೇಳಲು ಸನತ್ಕುಮಾರನು ಹೇಳಿದ ಗೀತೆಯನ್ನು ಭೀಷ್ಮನು ಉದಾಹರಿಸಿದುದನ್ನು ಹೇಳುತ್ತೇನೆ.

>ಯುಧಿಷ್ಠಿರ ಉವಾಚ  
ಪುಷ್ಟಿಕಾಮೇನ ಧರ್ಮಜ್ಞ ಕಥಂ ಪುಷ್ಟಿರವಾಪ್ಯತೇ ।  
ಏತದ್ವೈ ಶ್ರೋತುಮಿಚ್ಛಾಮಿ ಕಿಂ ಕುರ್ವಾಣೋ ನ ಶೋಚತಿ ।।   ೧-೧೬-೯
> 
ಯುಧಿಷ್ಠಿರನು ಹೇಳಿದನು: “ಧರ್ಮಜ್ಞ! ಪುಷ್ಟಿಯನ್ನು ಬಯಸುವವನಿಗೆ ಪುಷ್ಟಿಯು ಹೇಗೆ ದೊರೆಯುತ್ತದೆ? ಏನನ್ನು ಮಾಡಿದರೆ ಮನುಷ್ಯನು ಶೋಕಿಸುವುದಿಲ್ಲ? ಇದನ್ನು ಕೇಳಲು ಬಯಸುತ್ತೇನೆ.”

>ಭೀಷ್ಮ ಉವಾಚ  
ಶ್ರಾದ್ಧೈಃ ಪ್ರೀಣಾತಿ ಹಿ ಪಿತೄನ್ಸರ್ವ ಕಾಮ ಫಲೈಸ್ತು ಯಃ ।  
ತತ್ಪರಃ ಪ್ರಯತಃ ಶ್ರಾದ್ಧೀ ಪ್ರೇತ್ಯ ಚೇಹ ಚ ಮೋದತೇ ।।  ೧-೧೬-೧೦
> 
>ಭೀಷ್ಮನು ಹೇಳಿದನು: “ಸರ್ವಕಾಮಗಳ ಫಲವನ್ನೀಯುವ ಶ್ರಾದ್ಧಗಳಿಂದ ಯಾರು ಪಿತೃಗಳನ್ನು ತೃಪ್ತಿಪಡಿಸುವನೋ ಆ ಶ್ರಾದ್ಧಿಯು ಇಹದಲ್ಲಿಯೂ ಪರದಲ್ಲಿಯೂ ಆನಂದದ ಭಾಗಿಯಾಗುತ್ತಾನೆ.
> 
>ಪಿತರೋ ಧರ್ಮಕಾಮಸ್ಯ ಪ್ರಜಾಕಾಮಸ್ಯ ಚ ಪ್ರಜಾಮ್ ।  
ಪುಷ್ಟಿಕಾಮಸ್ಯ ಪುಷ್ಟಿಂ ಚ ಪ್ರಯಚ್ಛಂತಿ ಯುಧಿಷ್ಠಿರ ।।  ೧-೧೬-೧೧
> 
ಯುಧಿಷ್ಠಿರ! ಪಿತೃಗಳು ಧರ್ಮಕಾಮಿಗೆ ಧರ್ಮವನ್ನೂ, ಪ್ರಜಾಕಾಮಿಗೆ ಪ್ರಜೆಗಳನ್ನೂ, ಮತ್ತು ಪುಷ್ಟಕಾಮಿಗಳಿಗೆ ಪುಷ್ಟಿಯನ್ನೂ ಪ್ರದಾನಿಸುತ್ತಾರೆ.”

>ಯುಧಿಷ್ಠಿರ ಉವಾಚ  
ವರ್ತಂತೇ ಪಿತರಃ ಸ್ವರ್ಗೇ ಕೇಷಾಂಚಿನ್ನರಕೇ ಪುನಃ ।  
ಪ್ರಾಣಿನಾಂ ನಿಯತಂ ವಾಪಿ ಕರ್ಮಜಂ ಫಲಮುಚ್ಯತೇ ।।  ೧-೧೬-೧೨
> 
ಯುಧಿಷ್ಠಿರನು ಹೇಳಿದನು: “ಪಿತೃಗಳಲ್ಲಿ ಕೆಲವರು ಸ್ವರ್ಗದಲ್ಲಿರುತ್ತಾರೆ ಮತ್ತು ಪುನಃ ಕೆಲವರು ನರಕದಲ್ಲಿ ವಾಸಿಸುತ್ತಾರೆ. ಪ್ರಾಣಿಗಳಿಗೆ ಕರ್ಮದಿಂದಾದ ಫಲವನ್ನು ನಿಯತವಾಗಿ ಭೋಗಿಸಬೇಕಾಗುತ್ತದೆ ಎಂದು ಹೇಳುತ್ತಾರೆ.

>ಶ್ರಾದ್ಧಾನಿ ಚೈವ ಕುರ್ವಂತಿ ಫಲಕಾಮಾಃ ಸದ ನರಾಃ ।  
ಅಭಿಸಂಧಾಯ ಪಿತರಂ ಪಿತುಶ್ಚ ಪಿತರಂ ತಥಾ ।।   ೧-೧೬-೧೩
> 
>ಫಲವನ್ನು ಬಯಸುವ ನರರು ಸದಾ ತಂದೆ, ಅಜ್ಜ, ಮತ್ತು ಮುತ್ತಜ್ಜರನ್ನು ಅಭಿಸಂಧಾನ ಮಾಡಿ ಶ್ರಾದ್ಧಗಳನ್ನು ಮಾಡುತ್ತಾರೆ.
> 
>ಪಿತುಃ ಪಿತಾಮಹಂ ಚೈವ ತ್ರಿಷು ಪಿಂಡೇಷು ನಿತ್ಯಶಃ ।  
ತಾನಿ ಶ್ರಾದ್ಧಾನಿ ದತ್ತಾನಿ ಕಥಂ ಗಚ್ಛಂತಿ ವೈ ಪಿತೄನ್ ।।   ೧-೧೬-೧೪
> 
ಪಿತ, ಪಿತಾಮಹ ಮತ್ತು ಪ್ರಪಿತಾಮಹರಿಗೆಂದು ನಿತ್ಯವೂ ಮೂರು ಪಿಂಡಗಳನ್ನಿತ್ತು ಶ್ರಾದ್ಧಗಳನ್ನು ಮಾಡುತ್ತಾರೆ. ಹಾಗೆ ನೀಡಿದ ಪಿಂಡಗಳು ಪಿತೃಗಳಿಗೆ ಹೇಗೆ ಹೋಗುತ್ತವೆ?

>ಕಥಂ ಚ ಸಕ್ತಾಸ್ತೇ ದಾತುಂ ನರಕಸ್ಥಾಃ  ಫಲಂ ಪುನಃ ।  
ಕೇ ವಾ ತೇ ಪಿತರೋಽನ್ಯೇ ಸ್ಮ ಕಾನ್ಯಜಾಮೋ ವಯಂ ಪುನಃ ।।  ೧-೧೬-೧೫
> 
ನರಕದಲ್ಲಿದ್ದ ಪಿತೃಗಳೂ ಅದರ ಫಲವನ್ನು ಹೇಗೆ ನೀಡಬಲ್ಲರು? ಅಥವಾ ಈ ಪಿತೃಗಳು ಬೇರೆಯವರೇ ಆಗಿದ್ದರೆ ಅವರ ಪರಿಚಯವೇನು? ಯಾರನ್ನು ನಾವು ಪೂಜಿಸಬೇಕು?

>ದೇವಾ ಅಪಿ ಪಿತೄನ್ಸ್ವರ್ಗೇ ಯಜಂತೀತಿ ಚ ನಃ ಶ್ರುತಮ್ ।  
ಏತದಿಚ್ಛಾಮ್ಯಹಂ ಶ್ರೋತುಂ ವಿಸ್ತರೇಣ ಮಹಾದ್ಯುತೇ ।।  ೧-೧೬-೧೬
> 
ಮಹಾದ್ಯುತೇ! ಸ್ವರ್ಗದಲ್ಲಿ ದೇವತೆಗಳೂ ಕೂಡ ಪಿತೃಗಳನ್ನು ಪೂಜಿಸುತ್ತಾರೆ ಎಂದು ನಾವು ಕೇಳಿದ್ದೇವೆ. ಇದನ್ನು ವಿಸ್ತಾರವಾಗಿ ಕೇಳಬೇಕೆಂದು ಬಯಸುತ್ತೇನೆ.

>ಸ ಭವಾನ್ಕಥಯತ್ವೇತಾಂ ಕಥಾಮಮಿತಬುದ್ಧಿಮಾನ್ ।  
ಯಥಾ ದತ್ತಂ ಪಿತೄಣಾಂ ವೈ ತಾರಣಾಯೇಹ ಕಲ್ಪತೇ ।।   ೧-೧೬-೧೭
> 
ಅಮಿತಬುದ್ಧಿಮಾನ್! ಪಿತೃಗಳಿಗೆ ನೀಡಿದ ಶ್ರಾದ್ಧವು ಹೇಗೆ ಉದ್ಧರಿಸುತ್ತದೆ ಎನ್ನುವುದನ್ನು ಹೇಳಬೇಕು.”

>ಭೀಷ್ಮ ಉವಾಚ  
ಅತ್ರ ತೇ ಕೀರ್ತಯಿಷ್ಯಾಮಿ ಯಥಾಶ್ರುತಮರಿಂದಮ ।  
ಯೇ ಚ ತೇ ಪಿತರೋಽನ್ಯೇ ಸ್ಮ ಯಾನ್ಯಜಾಮೋ ವಯಂ ಪುನಃ ।  
ಪಿತ್ರಾ ಮಮ ಪುರಾ ಗೀತಂ ಲೋಕಾಂತರಗತೇನ ವೈ ।।  ೧-೧೬-೧೮
> 
ಭೀಷ್ಮನು ಹೇಳಿದನು: “ಅರಿಂದಮ! ನಾವು ಪೂಜಿಸುವ ಪಿತೃಗಳ ಮತ್ತು ಅನ್ಯ ಪಿತೃಗಳ ಕುರಿತು ನಾನು ಹೇಗೆ ಕೇಳಿದ್ದೆನೋ ಹಾಗೆ ನಿನಗೆ ಹೇಳುತ್ತೇನೆ. ಲೋಕಾಂತರಗತನಾಗಿರುವ ನನ್ನ ತಂದೆಯು ಹಿಂದೆ ಈ ಗೀತೆಯನ್ನು ಹೇಳಿದ್ದನು.

>ಶ್ರಾದ್ಧಕಾಲೇ ಮಮ ಪಿತುರ್ಮಯಾ ಪಿಂಡಃ ಸಮುದ್ಯತಃ ।  
ತಂ ಪಿತಾ ಮಮ ಹಸ್ತೇನ ಭಿತ್ತ್ವಾ ಭೂಮಿಮಯಾಚತ ।।  ೧-೧೬-೧೯
> 
ಶ್ರಾದ್ಧಕಾಲದಲ್ಲಿ ನಾನು ನನ್ನ ತಂದೆಗೆ ಪಿಂಡವನ್ನಿಡುವಾಗ ಅವನ ಕೈಯು ಭೂಮಿಯನ್ನು ಭೇದಿಸಿ ಮೇಲೆದ್ದಿತು ಮತ್ತು ನನ್ನ ತಂದೆಯು ತನ್ನ ಕೈಯಿಂದಲೇ ಪಿಂಡವನ್ನು ಕೇಳಿದ್ದನು.

>ಹಸ್ತಾಭರಣಪೂರ್ಣೇನ ಕೇಯೂರಾಭರಣೇನ ಚ ।  
ರಕ್ತಾಂಗುಲಿತಲೇನಾಥ ಯಹಾ ದೄಷ್ಟಃ ಪುರಾ ಮಯಾ ।।  ೧-೧೬-೨೦
> 
ಹಸ್ತಾಭರಣ ಮತ್ತು ಕೇಯೂರಾಭರಣಗಳಿಂದ ತುಂಬಿದ್ದ ಅವನ ಕೆಂಪು ಬೆರಳು-ಅಂಗೈಗಳು ನಾನು ಮೊದಲು ಅವನು ಜೀವಂತವಿರುವಾಗ ನೋಡಿದ್ದಂತೆಯೇ ಇದ್ದವು.

>ನೈಷ ಕಲ್ಪೇ ವಿಧಿರ್ದೃಷ್ಟ ಇತಿ ಸಙ್ಚಿಂತ್ಯ ಚಾಪ್ಯಹಮ್ ।  
ಕುಶೇಷ್ವೇವ ತಪಃ ಪಿಂಡಂ ದತ್ತವಾನವಿಚಾರಯನ್ ।।  ೧-೧೬-೨೧
> 
ಶ್ರಾದ್ಧಕಲ್ಪದಲ್ಲಿ ಈ ವಿಧಿಯನ್ನು ಹೇಳಿಲ್ಲವೆಂದು ಚಿಂತಿಸಿ ನಾನಾದರೂ ವಿಚಾರಮಾಡದೇ ಕುಶಗಳ ಮೇಲೆಯೇ ಪಿಂಡವನ್ನು ನೀಡಿದ್ದೆನು.

>ತತಃ ಪಿತಾ ಮೇ ಸುಪ್ರೀತೋ ವಾಚಾ ಮಧುರಯಾ ತದಾ ।  
ಉವಾಚ ಭರತಶ್ರೇಷ್ಠ ಪ್ರೀಯಮಾಣೋ ಮಯಾನಘ ।।  ೧-೧೬-೨೨
> 
ಭರತಶ್ರೇಷ್ಠ! ಅನಘ! ಆಗ ತಂದೆಯು ನನ್ನ ಮೇಲೆ ಪ್ರೀತನಾಗಿ ಪ್ರೀತಿತುಂಬಿದ ಈ ಮಧುರ ಮಾತುಗಳನ್ನು ಹೇಳಿದ್ದನು:

>ತ್ವಯಾ ದಾಯಾದವಾನಸ್ಮಿ ಕೃತಾರ್ಥೋಽಮುತ್ರ ಚೇಹ ಚ ।  
ಸತ್ಪುತ್ರೇಣ ತ್ವಯಾ ಪುತ್ರ ಧರ್ಮಜ್ಞೇನ ವಿಪಶ್ಚಿತಾ ।।  ೧-೧೬-೨೩
> 
“ಪುತ್ರ! ನೀನು ಧರ್ಮಜ್ಞ ಮತ್ತು ವಿದ್ವಾಂಸನು. ನಿನ್ನಂತಹ ಸತ್ಪುತ್ರನಿಂದ ನಾನು ಪುತ್ರವಂತನೆಂದೆನಿಸಿಕೊಂಡೆನು. ಈ ಲೋಕದಲ್ಲಿ ಮತ್ತು ಪರಲೋಕದಲ್ಲಿ ಕೃತಾರ್ಥನಾದೆನು.

>ಮಯಾ ತು ತವ ಜಿಜ್ಞಾಸಾ ಪ್ರಯುಕ್ತೈಷಾ ದೃಢವ್ರತ ।  
ವ್ಯವಸ್ಥಾನಂ ತು ಧರ್ಮೇಷು ಕರ್ತುಂ ಲೋಕಸ್ಯ ಚಾನಘ ।।  ೧-೧೬-೨೪
> 
ಅನಘ! ದೃಢವ್ರತ! ಲೋಕದಲ್ಲಿ ಧರ್ಮದಲ್ಲಿ ಶ್ರದ್ಧೆಯನ್ನು ಸ್ಥಾಪಿಸಲೇ ನಾನು ಹೀಗೆ ನಿನ್ನನ್ನು ಪರೀಕ್ಷಿಸಿದೆ.

>ಯಥಾ ಚತುರ್ಥಂ ಧರ್ಮಸ್ಯ ರಕ್ಷಿತಾ ಲಭತೇ ಫಲಮ್ ।  
ಪಾಪಸ್ಯ ಹಿ ತಥಾ ಮೂಢಃ ಫಲಂ ಪ್ರಾಪ್ನೋತ್ಯರಕ್ಷಿತಾ ।।  ೧-೧೬-೨೫
> 
ಧರ್ಮವನ್ನು ರಕ್ಷಿಸುವವನಿಗೆ ಧರ್ಮದ ನಾಲ್ಕನೆಯ ಒಂದು ಭಾಗವು ದೊರೆಯುವಂತೆ ಪಾಪವನ್ನು ರಕ್ಷಿಸುವ ಮೂಢನಿಗೆ ಪಾಪದ ನಾಲ್ಕನೆಯ ಒಂದು ಭಾಗವು ದೊರೆಯುತ್ತದೆ.

>ಪ್ರಮಾಣಂ ಯದ್ಧಿ ಕುರುತೇ ಧರ್ಮಾಚಾರೇಷು ಪಾರ್ಥಿವಃ ।  
ಪ್ರಜಾಸ್ತದನುವರ್ತಂತೇ ಪ್ರಮಾಣಾಚರಿತಂ ಸದಾ ।।  ೧-೧೬-೨೬
> 
ಧರ್ಮಾಚಾರಗಳಲ್ಲಿ ರಾಜನು ಏನನ್ನು ಪ್ರಮಾಣಪೂರ್ವಕವಾಗಿ ಮಾಡುತ್ತಾನೋ ಪ್ರಜೆಗಳೂ ಅದೇ ಪ್ರಮಾಣವನ್ನು ಸದಾ ಅನುಸರಿಸುತ್ತಾರೆ.

>ತ್ವಯಾ ಚ ಭರತಶ್ರೇಷ್ಠ ವೇದಧರ್ಮಾಶ್ಚ ಶಾಶ್ವತಾಃ ।  
ಕೃತಾಃ ಪ್ರಮಾಣಂ ಪ್ರೀತಿಶ್ಚ ಮಮ ನಿರ್ವರ್ತಿತಾತುಲಾ ।  ೧-೧೬-೨೭
> 
ಭರತಶ್ರೇಷ್ಠ! ನೀನು ಶಾಶ್ವತ ವೇದಧರ್ಮಗಳನ್ನೇ ಪ್ರಮಾಣವೆಂದು ಪರಿಗಣಿಸಿರುವೆ. ಆದುದರಿಂದ ನಿನ್ನ ಮೇಲೆ ಅತುಲ ಪ್ರೀತಿಯುಂಟಾಗಿದೆ.

>ತಸ್ಮಾತ್ತವಾಹಂ ಸುಪ್ರೀತಃ ಪ್ರೀತ್ಯಾ ಚ ವರಮುತ್ತಮಮ್ ।  
ದದಾಮಿ ತಂ ಪ್ರತೀಚ್ಛ ತ್ವಂ ತ್ರಿಷು ಲೋಕೇಷು ದುರ್ಲಭಮ್ ।।  ೧-೧೬-೨೮
> 
ಆದುದರಿಂದ ಸುಪ್ರೀತನಾದ ನಾನು ನಿನಗೆ ಪ್ರೀತಿಯಿಂದ ಉತ್ತಮ ವರವನ್ನು ನೀಡುತ್ತೇನೆ. ಮೂರು ಲೋಕಗಳಲ್ಲಿಯೂ ದುರ್ಲಭವಾದ ವರವನ್ನು ಪಡೆದುಕೋ!

>ನ ತೇ ಪ್ರಭವಿತಾ ಮೃತುರ್ಯಾವಜ್ಜೀವಿತುಮಿಚ್ಛಸಿ ।  
ತ್ವತ್ತೋಽಭ್ಯನುಜ್ಞಾಂ ಸಂಪ್ರಾಪಯ ಮೃತ್ಯುಃ ಪ್ರಭವಿತಾ ತವ ।।   ೧-೧೬-೨೯
> 
ಎಲ್ಲಿಯವರೆಗೆ ನೀನು ಜೀವಿತವಿರಲು ಬಯಸುವೆಯೋ ಅಲ್ಲಿಯವರೆಗೆ ನಿನ್ನ ಮೇಲೆ ಮೃತ್ಯುವಿನ ಪ್ರಭಾವವಿರುವುದಿಲ್ಲ. ನಿನ್ನ ಅನುಜ್ಞೆಯನ್ನು ಪಡೆದೇ ಮೃತ್ಯುವು ನಿನ್ನ ಮೇಲೆ ಪ್ರಭಾವಿತಗೊಳ್ಳುತ್ತದೆ.

>ಕಿಂ ವಾ ತೇ ಪ್ರಾರ್ಥಿತಂ ಭೂಯೋ ದದಾಮಿ ವರಮುತ್ತಮಮ್ ।  
ತದ್ಬ್ರೂಹಿ ಭರತಶ್ರೇಷ್ಠ ಯತ್ತೇ ಮನಸಿ ವರ್ತತೇ ।।  ೧-೧೬-೩೦
> 
ಅಥವಾ ನೀನು ಕೇಳಿದ ಇನ್ನೂ ಹೆಚ್ಚಿನ ಉತ್ತಮ ವರವನ್ನು ನೀಡುತ್ತೇನೆ. ಭರತಶ್ರೇಷ್ಠ! ನಿನ್ನ ಮನಸ್ಸಿನಲ್ಲಿ ಏನಿದೆಯೋ ಅದನ್ನು ಹೇಳು.”

>ಇತ್ಯುಕ್ತವಂತಂ ತಮಹಮಭಿವಾದ್ಯ ಕೃತಾಂಜಲಿಃ ।  
ಅಬ್ರುವಂ ಕೃತಕೃತ್ಯೋಽಹಂ ಪ್ರಸನ್ನೇ ತ್ವಯಿ ಸತ್ತಮ ।।  ೧-೧೬-೩೧
> 
ಹೀಗೆ ಹೇಳುತ್ತಿದ್ದ ಅವನನ್ನು ಕೈಮುಗಿದು ಅಭಿವಂದಿಸಿ ನಾನು ಹೇಳಿದೆನು: “ಸತ್ತಮ! ನಿನ್ನ ಪ್ರಸನ್ನತೆಯಿಂದ ನಾನು ಕೃತಕೃತ್ಯನಾಗಿದ್ದೇನೆ.

>ಯದಿ ತ್ವನುಗ್ರಹಂ ಭೂಯಸ್ತ್ವತ್ತೋಽರ್ಹಾಮಿ ಮಹಾದ್ಯುತೇ ।  
ಪ್ರಶ್ನಮಿಚ್ಛಾಮಿ ವೈ ಕಿಂಚಿದ್ವ್ಯಾಹೃತಂ ಭವತಾ ಸ್ವಯಮ್ ।।  ೧-೧೬-೩೨
> 
ಮಹಾದ್ಯುತೇ! ನಿನಗೆ ನನ್ನ ಮೇಲೆ ಇನ್ನೂ ಹೆಚ್ಚಿನ ಅನುಗ್ರಹವಿದ್ದರೆ ಸ್ವಯಂ ನಿನ್ನ ಮುಖದಿಂದ ಈ ಪ್ರಶ್ನೆಗೆ ಉತ್ತರವನ್ನು ಕೇಳಬಯಸುತ್ತೇನೆ.”

>ಸ ಮಾಮುವಾಚ ಧರ್ಮಾತ್ಮಾ ಬ್ರೂಹಿ ಭೀಷ್ಮ ಯದಿಚ್ಛಸಿ ।  
ಛೇತ್ತಾಸ್ಮಿ ಸಂಶಯಂ ಸರ್ವಂ ಯನ್ಮಾಂ ಪೃಚ್ಛಸಿ ಭಾರತ ।।   ೧-೧೬-೩೩
> 
ಆ ಧರ್ಮಾತ್ಮನು ನನಗೆ ಹೇಳಿದನು: “ಭೀಷ್ಮ! ಭಾರತ! ನಿನಗಿರುವ ಸಂಶಯವೆಲ್ಲವನ್ನೂ ನನ್ನಲ್ಲಿ ಕೇಳು. ಅವೆಲ್ಲ ಸಂದೇಹಗಳನ್ನೂ ದೂರಮಾಡುತ್ತೇನೆ.

>ಅಪೃಚ್ಛಂ ತಮಹಂ ತಾತಂ ತತ್ರಾಂತರ್ಹಿತಮೇವ ಚ ।  
ಗತಂ ಸುಕೃತಿನಾಂ ಲೋಕಂ ಕೌತೂಹಲಸಮನ್ವಿತಃ ।।  ೧-೧೬-೩೪
> 
ಆಗ ಅಲ್ಲಿ ಅಂತರ್ಹಿತನಾಗಿ ನಿಂತಿದ್ದ ಸುಕೃತರ ಲೋಕಕ್ಕೆ ಹೋಗಿದ್ದ ನನ್ನ ತಂದೆಯನ್ನು ಕುತೂಹಲಸಮನ್ವಿತನಾಗಿ ಕೇಳಿದೆನು.”

>ಭೀಷ್ಮ ಉವಾಚ  
ಶ್ರೂಯಂತೇ ಪಿತರೋ ದೇವಾ ದೇವಾನಾಮಪಿ ದೇವತಾಃ ।  
ದೇವಾಶ್ಚ ಪಿತರೋಽನ್ಯೇ ಚ ಕಾನ್ಯಜಾಮೋ ವಯಂ ಪುನಃ ।।  ೧-೧೬-೩೫
> 
ಭೀಷ್ಮನು ಹೇಳಿದನು: “ಪಿತೃಗಳು ದೇವತೆಗಳಿಗೂ ದೇವತೆಗಳೆಂದು ಕೇಳಿದ್ದೇವೆ. ದೇವತೆಗಳು ಮತ್ತು ಪಿತೃಗಳು ಅನ್ಯ-ಅನ್ಯರೋ ಅಥವಾ ಒಂದೇ ಗಣವೋ? ನಾವು ಯಾರನ್ನು ಪೂಜಿಸಬೇಕು?

>ಕಥಂ ಚ ದತ್ತಮಸ್ಮಾಭಿಃ ಶ್ರಾದ್ಧಂ ಪ್ರೀಣಾತ್ಯಥೋ ಪಿತೄನ್ ।  
ಲೋಕಾಂತರಗತಂಸ್ತಾತ ಕಿನ್ನು ಶ್ರಾದ್ಧಸ್ಯ ವಾ ಫಲಮ್ ।।   ೧-೧೬-೩೬
> 
ತಂದೇ! ನಾವು ನೀಡುವ ಶ್ರಾದ್ಧವು ಬೇರೆ ಲೋಕಗಳಿಗೆ ಹೋಗಿರುವ ಪಿತೃಗಳಿಗೆ ಹೇಗೆ ತೃಪ್ತಿಯನ್ನು ನೀಡುತ್ತದೆ? ಶ್ರಾದ್ಧದ ಫಲವೇನು?

>ಕಾನ್ಯಜಂತಿ ಸ್ಮ ಲೋಕಾ ವೈ ಸದೇವನರದಾನವಾಃ ।  
ಸಯಕ್ಷೋರಗಗಂಧರ್ವಾಃ ಸಕಿನ್ನರಮಹೋರಗಾಃ ।।   ೧-೧೬-೩೭
> 
ಲೋಕದಲ್ಲಿ ದೇವತೆಗಳು, ನರರು, ದಾನವರು, ಯಕ್ಷರು, ಉರಗರು, ಗಂಧರ್ವರು, ಕಿನ್ನರರು ಮತ್ತು ಮಹೋರಗರು ಯಾರನ್ನು ಪೂಜಿಸುತ್ತಾರೆ?

>ಅತ್ರ ಮೇ ಸಂಶಯಸ್ತೀವ್ರಃ ಕೌತೂಹಲಮತೀವ ಚ ।  
ತದ್ಬ್ರೂಹಿ ಮಮ ಧರ್ಮಜ್ಞ ಸರ್ವಜ್ಞೋ ಹ್ಯಸಿ ಮೇ ಮತಃ ।  
ಏತಚ್ಛ್ರುತ್ವಾ ವಚಸ್ತಸ್ಯ ಭೀಷ್ಮಸ್ಯೋವಾಚ ವೈ ಪಿತಾ ।।  ೧-೧೬-೩೮
> 
ಇದರ ಕುರಿತು ನನ್ನಲ್ಲಿ ತೀವ್ರ ಸಂಶಯವಿದೆ ಮತ್ತು ಅತೀವ ಕುತೂಹಲವೂ ಇದೆ. ಧರ್ಮಜ್ಞ! ಇದರ ಕುರಿತು ನನಗೆ ಹೇಳು. ನೀನು ಸರ್ವಜ್ಞನೆಂದು ನನ್ನ ಮತ.” ಭೀಷ್ಮನ ಈ ಮಾತನ್ನು ಕೇಳಿ ಅವನ ತಂದೆಯು ಅವನಿಗೆ ಹೇಳಿದನು.

>ಶಂತನುರುವಾಚ  
ಸಂಕ್ಷೇಪೇಣೈವ ತೇ ವಕ್ಷ್ಯೇ ಯನ್ಮಾಂ ಪೃಚ್ಛಸಿ ಭಾರತ ।  
ಪಿತರಶ್ಚ ಯಥೋದ್ಭೂತಾಃ ಫಲಂ ದತ್ತಸ್ಯ ಚಾನಘ ।।  ೧-೧೬-೩೯  
ಪಿತೄಣಾಂ ಕಾರಣಂ ಶ್ರಾದ್ಧೇ ಶೃಣು ಸರ್ವಂ ಸಮಾಹಿತಃ ।  
ಆದಿದೇವಸುತಾಸ್ತಾತ ಪಿತರೋ ದಿವಿ ದೇವತಾಃ।।  ೧-೧೬-೪೦
> 
ಶಂತನುವು ಹೇಳಿದನು: “ಭಾರತ! ನನ್ನನ್ನು ನೀನು ಏನು ಕೇಳುತ್ತಿದ್ದೀಯೋ ಅದನ್ನು ಸಂಕ್ಷೇಪವಾಗಿಯೇ ಹೇಳುತ್ತೇನೆ. ಅನಘ! ಪಿತೃಗಳು ಹೇಗೆ ಉತ್ಪನ್ನರಾದರು, ಪಿತೃಗಳಿಗೆ ಶ್ರಾದ್ಧವನ್ನು ನೀಡುವುದರಿಂದ ಅವರು ಯಾವ ಫಲವನ್ನು ನೀಡುತ್ತಾರೆ ಎನ್ನುವುದೆಲ್ಲವನ್ನೂ ಸಮಾಹಿತನಾಗಿ ಕೇಳು. ತಾತ! ದಿವಿಯಲ್ಲಿರುವ ಪಿತೃದೇವತೆಗಳು ಆದಿದೇವನ ಮಕ್ಕಳು.

>ತಾನ್ಯಜಂತಿ ಸ್ಮ ವೈ ಲೋಕಾಃ ಸದೇವಾಸುರಮಾನುಷಾಃ ।  
ಸಯಕ್ಷೋರಗಗಂಧರ್ವಾಃ ಸಕಿನ್ನರಮಹೋರಗಾಃ ।।   ೧-೧೬-೪೧
> 
ದೇವ-ಅಸುರ-ಮನುಷ್ಯ-ಯಕ್ಷ-ಉರಗ-ಗಂಧರ್ವ-ಕಿನ್ನರ-ಮಹೋರಗಗಳೊಂದಿಗೆ ಲೋಕವು ಅವರನ್ನೇ ಪೂಜಿಸುತ್ತದೆ.

>ಆಪ್ಯಾಯಿತಾಶ್ಚ ತೇ ಶ್ರಾದ್ಧೇ ಪುನರಾಪ್ಯಾಯಯಂತಿ ಚ ।  
ಜಗತ್ಸದೇವಗಂಧರ್ವಮಿತಿ ಬ್ರಹ್ಮಾನುಶಾಸನಮ್ ।।  ೧-೧೬-೪೨
> 
ಅವರನ್ನು ಶ್ರಾದ್ಧದಿಂದ ತೃಪ್ತಿಗೊಳಿಸಿದರೆ ಪುನಃ ಅವರು ದೇವ-ಗಂಧರ್ವರ ಸಹಿತ ಜಗತ್ತನ್ನು ತೃಪ್ತಿಗೊಳಿಸುತ್ತಾರೆ ಎಂದು ಬ್ರಹ್ಮನ ಅನುಶಾಸನವಾಗಿದೆ.

>ತಾನ್ಯಜಸ್ವ ಮಹಾಭಾಗ ಶ್ರಾದ್ಧೈರಗ್ರ್ಯೈರತಂದ್ರಿತಃ ।  
ತೇ ತೇ ಶ್ರೇಯೋ ವಿಧಾಸ್ಯಂತಿ ಸರ್ವಕಾಮಫಲಪ್ರದಾಃ ।।  ೧-೧೬-೪೩
> 
ಮಹಾಭಾಗ! ಆಲಸ್ಯವಿಲ್ಲದೇ ಶ್ರೇಷ್ಠ ಶ್ರಾದ್ಧಗಳಿಂದ ಅವರನ್ನು ಪೂಜಿಸು. ಸರ್ವಕಾಮಫಲಗಳನ್ನು ನೀಡುವ ಅವರು ನಿನಗೆ ಶ್ರೇಯಸ್ಸನ್ನು ಕಲ್ಪಿಸುತ್ತಾರೆ.

>ತ್ವಯಾ ಚಾರಾಧ್ಯಮಾನಾಸ್ತೇ ನಾಮಗೋತ್ರಾದಿಕೀರ್ತನೈಃ ।  
ಅಸ್ಮಾನಾಪ್ಯಾಯಯಿಷ್ಯಂತಿ ಸ್ವರ್ಗಸ್ಥಾನಪಿ ಭಾರತ ।।  ೧-೧೬--೪೪
> 
ಭಾರತ! ನಾಮ-ಗೋತ್ರಾದಿಗಳ ಕೀರ್ತನೆಯೊಂದಿಗೆ ಅವರನ್ನು ನೀನು ಆರಾಧಿಸಿದರೆ ಅವರು ಸ್ವರ್ಗಸ್ಥರಾಗಿದ್ದರೂ ನಮ್ಮವರನ್ನು ತೃಪ್ತಿಗೊಳಿಸುತ್ತಾರೆ.

>ಮಾರ್ಕಂಡೇಯಸ್ತು ತೇ ಶೇಷಮೇತತ್ಸರ್ವಂ ಪ್ರವಕ್ಷ್ಯತಿ ।  
ಏಷ ವೈ ಪಿತೃಭಕ್ತಶ್ಚ ವಿದಿತಾತ್ಮಾ ಚ ಭಾರತ ।।   ೧-೧೬-೪೫
> 
ಭಾರತ! ಉಳಿದುದೆಲ್ಲವನ್ನೂ ಮಾರ್ಕಂಡೇಯನು ನಿನಗೆ ಹೇಳುತ್ತಾನೆ. ಅವನು ಪಿತೃಭಕ್ತ ಮತ್ತು ಆತ್ಮನನ್ನು ತಿಳಿದುಕೊಂಡಿದ್ದಾನೆ.

>ಉಪಸ್ಥಿತಶ್ಚ ಶ್ರಾದ್ಧೇಽದ್ಯ ಮಮೈವಾನುಗ್ರಹಾಯ ವೈ ।  
ಏನಂ ಪೃಚ್ಛ ಮಹಾಭಾಗಮಿತ್ಯುಕ್ತ್ವಾಂತರಧೀಯತ ।।   ೧-೧೬-೪೬
> 
ನನಗೆ ಅನುಗ್ರಹಿಸಲೆಂದೇ ಅವನು ಇಂದಿನ ಈ ಶ್ರಾದ್ಧದಲ್ಲಿ ಉಪಸ್ಥಿತನಾಗಿದ್ದಾನೆ. ಮಹಾಭಾಗ! ಅವನನ್ನು ಕೇಳು!” ಹೀಗೆ ಹೇಳಿ ಶಂತನವು ಅಂತರ್ಧಾನನಾದನು.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲಭಾಗೇ ಹರಿವಂಶೇ ಹರಿವಂಶಪರ್ವಣಿ ಆದಿಸರ್ಗಕಥನೇ ಪ್ರಥಮೋಽಧ್ಯಾಯಃ

</details>
