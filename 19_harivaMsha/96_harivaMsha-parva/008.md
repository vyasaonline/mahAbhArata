+++
title = "008: ಮನ್ವಂತರಗಣನಾಯಾಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 8**


</details>

<details><summary>ಸಾರ</summary>



</details>


>ಜನಮೇಜಯ ಉವಾಚ  
ಮನ್ವಂತರಸ್ಯ ಸಂಖ್ಯಾನಂ ಯುಗಾನಾಂ ಚ ಮಹಾಮತೇ ।  
ಬ್ರಹ್ಮಣೋಽಹ್ನಃ ಪ್ರಮಾಣಂ ಚ ವಕ್ತುಮರ್ಹಸಿ ಮೇ ದ್ವಿಜ ।।   ೧-೮-೧
> 
ಜನಮೇಜಯನು ಹೇಳಿದನು: “ಮಹಾಮತೇ! ದ್ವಿಜ! ನನಗೆ ಮನ್ವಂತರಗಳ ಮತ್ತು ಯುಗಗಳ ಸಂಖ್ಯೆಗಳನ್ನೂ ಬ್ರಹ್ಮನ ದಿನದ ಪ್ರಮಾಣವನ್ನು ಹೇಳಬೇಕು.”

>ವೈಶಂಪಾಯನ ಉವಾಚ  
ಅಹೋರಾತ್ರಂ ಭಜೇತ್ ಸೂರ್ಯೋ ಮಾನವಂ ಲೌಕಿಕಂ ಪರಮ್ ।  
ತಾಮುಪಾದಾಯ ಗಣನಾಂ ಶೃಣು ಸಂಖ್ಯಾಮರಿಂದಮ ।।   ೧-೮-೨
> 
ವೈಶಂಪಾಯನನು ಹೇಳಿದನು: “ಅರಿಂದಮ! ಸೂರ್ಯನು ಮನುಷ್ಯನ ಹಗಲು-ರಾತ್ರಿಗಳನ್ನು ವಿಭಜಿಸುತ್ತಾನೆ. ಲೌಕಿಕವಾದ ಈ ಗಣನೆಯಿಂದ ಪ್ರಾರಂಭಿಸಿ ಮನ್ವಂತರ ಮತ್ತು ಯುಗಗಳ ಸಂಖ್ಯೆಗಳನ್ನು ಕೇಳು.

>ನಿಮೇಷೈಃ ಪಂಚದಶಭಿಃ ಕಾಷ್ಠಾ  ತ್ರಿಂಶತ್ತು ತಾಃ ಕಲಾಃ ।  
ತ್ರಿಂಶತ್ಕಲೋ ಮುಹೂರ್ತಸ್ತು ತ್ರಿಂಶತಾ ತೈರ್ಮನೀಷಿಣಃ ।।   ೧-೮-೩  
ಅಹೋರಾತ್ರಮಿತಿ ಪ್ರಾಹುಶ್ಚಂದ್ರಸೂರ್ಯಗತಿಂ ನೃಪ ।  
ವಿಶೇಷೇಣ ತು ಸರ್ವೇಷು ಅಹೋರಾತ್ರೇ ಚ ನಿತ್ಯಶಃ ।।   ೧-೮-೪
> 
ನೃಪ! ಹದಿನೈದು ನಿಮಿಷಗಳಿಗೆ ಒಂದು ಕಾಷ್ಠವಾಗುತ್ತದೆ. ಮೂವತ್ತು ಕಾಷ್ಠಗಳಿಗೆ ಒಂದು ಕಲವಾಗುತ್ತದೆ. ಮೂವತ್ತು ಕಲಗಳಿಗೆ ಒಂದು ಮುಹೂರ್ತವಾಗುತ್ತದೆ. ಮನೀಷಿಣರು ಮೂವತ್ತು ಮುಹೂರ್ತಗಳಿಗೆ ಚಂದ್ರ-ಸೂರ್ಯರ ಗತಿಯಿಂದ ಉಂಟಾಗುವ ಒಂದು ಹಗಲು-ರಾತ್ರಿಯೆಂದೂ ಹೇಳುತ್ತಾರೆ. ವಿಶೇಷವಾಗಿ ಎಲ್ಲರಿಗೂ ನಿತ್ಯವೂ ಹಗಲು-ರಾತ್ರಿಗಳಾಗುತ್ತವೆ.

>ಅಹೋರಾತ್ರಾಃ ಪಂಚದಶ ಪಕ್ಷ ಇತ್ಯಭಿಶಬ್ದಿತಃ ।  
ದ್ವೌ ಪಕ್ಷೌ ತು ಸ್ಮೃತೋ ಮಾಸೋ ಮಾಸೌ ದ್ವಾವೃತುರುಚ್ಯತೇ ।।   ೧-೮-೫
> 
ಹದಿನೈದು ಅಹೋರಾತ್ರಿಗಳಿಗೆ ಪಕ್ಷ ಎಂದು ಕರೆಯುತ್ತಾರೆ. ಎರಡು ಪಕ್ಷಗಳಿಗೆ ಒಂದು ಮಾಸವೆಂದೂ ಎರಡು ಮಾಸಗಳಿಗೆ ಒಂದು ಋತುವೆಂದೂ ಹೇಳುತ್ತಾರೆ.

>ಅಬ್ದಂ ದ್ವ್ಯಯನಮುಕ್ತಂ ಚ ಅಯನಂ ತ್ವೃತುಭಿಸ್ತ್ರಿಭಿಃ ।  
ದಕ್ಷಿಣಂ ಚೋತ್ತರಂ ಚೈವ ಸಂಖ್ಯಾತತ್ತ್ವವಿಶಾರದೈಃ ।।   ೧-೮-೬
> 
ಮೂರು ಋತುಗಳಿಗೆ ಒಂದು ಅಯನವೆಂದು ಹೇಳುತ್ತಾರೆ. ಮತ್ತು ಎರಡು ಅಯನಗಳಿಗೆ ಒಂದು ವರ್ಷವಾಗುತ್ತದೆ. ಸಂಖ್ಯಾತತ್ತ್ವವಿಶಾರದರು ಆ ಅಯನಗಳು ದಕ್ಷಿಣ ಮತ್ತು ಉತ್ತರ ಅಯನಗಳೆಂದು ಹೇಳುತ್ತಾರೆ.

>ಮಾನೇನಾನೇನ ಯೋ ಮಾಸಃ ಪಕ್ಷದ್ವಯಸಮನ್ವಿತಃ ।   
ಪಿತೄಣಾಂ ತದಹೋರಾತ್ರಮಿತಿ ಕಾಲವಿದೋ ವಿದುಃ ।।   ೧-೮-೭
> 
ಕಾಲವಿದರು ಎರಡು ಪಕ್ಷಗಳಿರುವ ಒಂದು ಮಾಸವನ್ನು ಪಿತೃಗಳ ಒಂದು ಅಹೋರಾತ್ರಿಯೆಂದು ಹೇಳುತ್ತಾರೆ.

>ಕೃಷ್ಣಪಕ್ಷಸ್ತ್ವಹಸ್ತೇಷಾಂ ಶುಕ್ಲಪಕ್ಷಸ್ತು ಶರ್ವರೀ ।  
ಕೃಷ್ಣಪಕ್ಷಂ ತ್ವಹಃ ಶ್ರಾದ್ಧಂ ಪಿತೄಣಾಂ ವರ್ತತೇ ನೃಪ ।।   ೧-೮-೮
> 
ನೃಪ! ಕೃಷ್ಣಪಕ್ಷವು ಪಿತೃಗಳ ಹಗಲೂ ಶುಕ್ಲಪಕ್ಷವು ಅವರ ರಾತ್ರಿಯೂ ಆಗಿರುತ್ತದೆ. ಆದುದರಿಂದ ಪಿತೃಗಳ ಶ್ರಾದ್ಧವು ಕೃಷ್ಣಪಕ್ಷದಲ್ಲಿ ನಡೆಯುತ್ತದೆ.

>ಮಾನುಷೇಣ ತು ಮಾನೇನ ಯೋ ವೈ ಸಂವತ್ಸರಃ ಸ್ಮೃತಃ ।   
ದೇವಾನಾಂ ತದಹೋರಾತ್ರಂ ದಿವಾ ಚೈವೋತ್ತರಾಯಣಮ್ ।  
ದಕ್ಷಿಣಾಯನಂ ಸ್ಮೃತಾ ರಾತ್ರಿಃ ಪ್ರಾಜ್ಞೈಸ್ತತ್ತ್ವಾರ್ಥಕೋವಿದೈಃ ।।  ೧-೮-೯
> 
ಮನುಷ್ಯರ ಮಾಪನದ ಒಂದು ವರ್ಷವು ದೇವತೆಗಳ ಒಂದು ಅಹೋರಾತ್ರಿಯೆಂದು ಹೇಳುತ್ತಾರೆ. ಉತ್ತರಾಯಣವು ದೇವತೆಗಳ ಹಗಲೆಂದೂ ದಕ್ಷಿಣಾಯನವು ಅವರ ರಾತ್ರಿಯೆಂದೂ ತತ್ತ್ವಾರ್ಥಕೋವಿದ ಪ್ರಾಜ್ಞರು ಹೇಳುತ್ತಾರೆ.

>ದಿವ್ಯಮಬ್ದಂ ದಶಗುಣಮಹೋರಾತ್ರಂ ಮನೋಃ ಸ್ಮೃತಮ್ ।  
ಅಹೋರಾತ್ರಂ ದಶಗುಣಂ ಮಾನವಃ ಪಕ್ಷ ಉಚ್ಯತೇ ।।   ೧-೮-೧೦
> 
ದೇವತೆಗಳ ಹತ್ತು ವರ್ಷಗಳು ಮನುವಿನ ಒಂದು ಅಹೋರಾತ್ರಿಯೆಂದು ಹೇಳುತ್ತಾರೆ. ಹತ್ತುಗುಣ ಅಹೋರಾತ್ರಿಗಳನ್ನು ಮನುವಿನ ಪಕ್ಷವೆಂದು ಹೇಳುತ್ತಾರೆ.

>ಪಕ್ಷೋ ದಶಗುಣೋ ಮಾಸೋ ಮಾಸೈರ್ದ್ವಾದಶಭಿರ್ಗುಣೈಃ ।  
ಋತುರ್ಮನೂನಾಂ ಸಂಪ್ರೋಕ್ತಃ ಪ್ರಾಜ್ಞೈಸ್ತತ್ವಾರ್ಥದರ್ಶಿಭಿಃ
ಋತುತ್ರಯೇಣ ತ್ವಯನಂ ತದ್ದ್ವಯೇನೈವ ವತ್ಸರಃ ।।   ೧-೮-೧೧
> 
ಮನುವಿನ ಹತ್ತು ಪಕ್ಷಗಳು ಅವರ ಒಂದು ಮಾಸವೆಂದೂ, ಹನ್ನೆರಡು ಮಾಸಗಳು ಅವರ ಒಂದು ಋತುವೆಂದೂ ತತ್ತ್ವಾರ್ಥದರ್ಶಿ ಪ್ರಾಜ್ಞರು ಹೇಳಿದ್ದಾರೆ. ಮೂರು ಋತುಗಳಿಗೆ ಒಂದು ಅಯನವೂ ಮತ್ತು ಎರಡು ಅಯನಗಳಿಗೆ ಮನುವಿನ ಒಂದು ಸಂವತ್ಸರವೆಂದೂ ಹೇಳುತ್ತಾರೆ.

>ಚತ್ವಾರ್ಯೇವ ಸಹಸ್ರಾಣಿ ವರ್ಷಾಣಾಂ ತು ಕೃತಂ ಯುಗಮ್ ।  
ತಾವಚ್ಛತೀ ಭವೇತ್ಸಂಧ್ಯಾ ಸಂಧ್ಯಾಂಶಶ್ಚ ತಥಾ ನೃಪ ।।   ೧-೮-೧೨
> 
ನೃಪ! ಕೃತಯುಗದಲ್ಲಿ ದೇವತೆಗಳ ನಾಲ್ಕುಸಾವಿರ ವರ್ಷಗಳಿರುತ್ತವೆ. ಕೃತಯುಗದ ಎರಡು ಸಂಧ್ಯಗಳಲ್ಲಿ ತಲಾ ನಾಲ್ನೂರು ದೇವವರ್ಷಗಳಿರುತ್ತವೆ.

>ತ್ರೀಣಿ ವರ್ಷಸಹಸ್ರಾಣಿ ತ್ರೇತಾ ಸ್ಯಾತ್ ಪರಿಮಾಣತಃ ।   
ತಸ್ಯಾಶ್ಚ ತ್ರಿಶತೀ ಸಂಧ್ಯಾ ಸಂಧ್ಯಾಂಶಶ್ಚ ತಥಾವಿಧಃ ।।   ೧-೮-೧೩
> 
ತ್ರೇತಾಯುಗದಲ್ಲಿ ದೇವತೆಗಳ ಮೂರುಸಾವಿರ ವರ್ಷಗಳಿರುತ್ತವೆಯೆಂದು ಹೇಳುತ್ತಾರೆ. ತ್ರೇತಾಯುಗದ ಎರಡು ಸಂಧ್ಯಗಳಲ್ಲಿ ಕೂಡ ತಲಾ ಮುನ್ನೂರು ದೇವವರ್ಷಗಳಿರುತ್ತವೆ.

>ತಥಾ ವರ್ಷಸಹಸ್ರೇ ದ್ವೇ ದ್ವಾಪರಂ ಪರಿಕೀರ್ತಿತಮ್ ।   
ತಸ್ಯಾಪಿ ದ್ವಿಶತೀ ಸಂಧ್ಯಾ ಸಂಧ್ಯಾಂಶಶ್ಚ ತಥಾವಿಧಃ ।।   ೧-೮-೧೪
> 
ದ್ವಾಪರಯುಗದಲ್ಲಿ ದೇವತೆಗಳ ಎರಡುಸಾವಿರ ವರ್ಷಗಳಿರುತ್ತವೆಯೆಂದು ಹೇಳುತ್ತಾರೆ. ದ್ವಾಪರಯುಗದ ಎರಡು ಸಂಧ್ಯಗಳಲ್ಲಿ ಕೂಡ ತಲಾ ಇನ್ನೂರು ದೇವವರ್ಷಗಳಿರುತ್ತವೆ.

>ಕಲಿವರ್ಷಸಹಸ್ರಂ ಚ ಸಂಖ್ಯಾತೋಽತ್ರ ಮನೀಷಿಭಿಃ ।  
ತಸ್ಯಾಪಿ ಶತಿಕಾ ಸಂಧ್ಯಾ ಸಂಧ್ಯಾಂಶಶ್ಚೈವ ತದ್ವಿಧಃ ।।   ೧-೮-೧೫
> 
ಕಲಿಯುಗದಲ್ಲಿ ದೇವತೆಗಳ ಒಂದು ಸಾವಿರ ವರ್ಷಗಳಿರುತ್ತವೆಯೆಂದು ಹೇಳುತ್ತಾರೆ. ಕಲಿಯುಗದ ಎರಡು ಸಂಧ್ಯಗಳಲ್ಲಿ ಕೂಡ ತಲಾ ಒಂದು ನೂರು ದೇವವರ್ಷಗಳಿರುತ್ತವೆ.

>ಏಷಾ ದ್ವಾದಶಸಾಹಸ್ರೀ ಯುಗಸಂಖ್ಯಾ ಪ್ರಕೀರ್ತಿತಾ ।   
ದಿವ್ಯೇನಾನೇನ ಮಾನೇನ ಯುಗಸಂಖ್ಯಾಂ ನಿಬೋಧ ಮೇ ।।   ೧-೮-೧೬
> 
ಹೀಗೆ ಒಂದು ಚತುರ್ಯುಗದ ಸಂಖ್ಯೆಯು ದೇವತೆಗಳ ಹನ್ನೆರಡು ಸಾವಿರ ವರ್ಷಗಳೆಂದು ಹೇಳಲಾಗಿದೆ. ಈ ಮಾಪನದಿಂದ ಯುಗಸಂಖ್ಯೆಗಳನ್ನು ತಿಳಿದುಕೋ[^1].

>ಕೃತಂ ತ್ರೇತಾ ದ್ವಾಪರಂ ಚ ಕಲಿಶ್ಚೈವ ಚತುರ್ಯುಗೀ ।  
ಯುಗಂ ತದೇಕಸಪ್ತತ್ಯಾ ಗಣಿತಂ ನೃಪಸತ್ತಮ ।।   ೧-೮-೧೭  
ಮನ್ವಂತರಮಿತಿ ಪ್ರೋಕ್ತಂ ಸಂಖ್ಯಾನಾರ್ಥವಿಶಾರದೈಃ ।  
ಅಯನಂ ಚಾಪಿ ತತ್ಪ್ರೋಕ್ತಂ ದ್ವೇಽಯನೇ ದಕ್ಷಿಣೋತ್ತರೇ ।।   ೧-೮-೧೮
> 
ನೃಪಸತ್ತಮ! ಕೃತ, ತ್ರೇತಾ, ದ್ವಾಪರ ಮತ್ತು ಕಲಿಯುಗಗಳನ್ನು ಚತುರ್ಯುಗವೆಂದು ಕರೆಯುತ್ತಾರೆ. ಇಂತಹ ಎಪ್ಪತ್ತೊಂದು[2] ಚತುರ್ಯುಗಗಳು ಒಂದು ಮನ್ವಂತರವೆಂದು ಸಂಖ್ಯೆಗಳ ಅರ್ಥವಿಶಾರದರು ಲೆಖ್ಕಮಾಡಿ ಹೇಳುತ್ತಾರೆ. ಒಂದು ಮನ್ವಂತರಕ್ಕೂ ದಕ್ಷಿಣ-ಉತ್ತರಗಳೆಂಬ ಎರಡು ಅಯನಗಳನ್ನು ಹೇಳಿದ್ದಾರೆ.

>ಮನುಃ ಪ್ರಲೀಯತೇ ಯತ್ರ ಸಮಾಪ್ತೇ ಚಾಯನೇ ಪ್ರಭೋಃ ।  
ತತೋಽಪರೋ ಮನುಃ ಕಾಲಮೇತಾವಂತಂ ಭವತ್ಯುತ ।।   ೧-೮-೧೯
> 
ಉತ್ತರಾಯಣವು ಸಮಾಪ್ತವಾಗುತ್ತಲೇ ಮನುವು ಪ್ರಭು ಬ್ರಹ್ಮನಲ್ಲಿ ಲೀನನಾಗುತ್ತಾನೆ. ಅನಂತರ ಇನ್ನೊಬ್ಬ ಮನುವಿನ ಕಾಲವು ಪ್ರಾರಂಭವಾಗುತ್ತದೆ.

>ಸಮತೀತೇಷು ರಾಜೇಂದ್ರ ಪ್ರೋಕ್ತಃ ಸಂವತ್ಸರಃ ಸ ವೈ ।  
ತದೇವ ಚಾಯುತಂ ಪ್ರೋಕ್ತಂ ಮುನಿನಾ ತತ್ತ್ವದರ್ಶಿನಾ ।।   ೧-೮-೨೦  
> 
ರಾಜೇಂದ್ರ! ತತ್ತ್ವದರ್ಶೀ ಮುನಿಗಳು ಒಂದು ಸಾವಿರ ಮನ್ವಂತರಗಳಿಗೆ ಬ್ರಹ್ಮನ ಒಂದು ವರ್ಷವೆಂದು ಹೇಳುತ್ತಾರೆ.

>ಬ್ರಹ್ಮಣಸ್ತದಹಃ ಪ್ರೋಕ್ತಂ ಕಲ್ಪಶ್ಚೇತಿ ಸ ಕಥ್ಯತೇ ।  
ಸಹಸ್ರಯುಗಪರ್ಯಂತಾ ಯಾ ನಿಶಾ ಪ್ರೋಚ್ಯತೇ ಬುಧೈಃ ।।   ೧-೮-೨೧
> 
ಬ್ರಹ್ಮನ ಒಂದು ಹಗಲು ಸಹಸ್ರ ದೇವ ಚತುರ್ಯುಗಗಳ ಒಂದು ಕಲ್ಪವೆಂದೂ ಹೇಳುತ್ತಾರೆ. ತಿಳಿದವರು ಅದೇ ರೀತಿ ಇನ್ನೊಂದು ಕಲ್ಪವು ಬ್ರಹ್ಮನ ರಾತ್ರಿಯೆಂದು ಹೇಳುತ್ತಾರೆ.

>ನಿಮಜ್ಜತ್ಯಪ್ಸು ಯತ್ರೋರ್ವೀ ಸಶೈಲವನಕಾನನಾ ।  
ತಸ್ಮಿನ್ ಯುಗಸಹಸ್ರೇ ತು ಪೂರ್ಣೇ ಭರತಸತ್ತಮ ।।   ೧-೮-೨೨
> 
ಭರತಸತ್ತಮ! ಬ್ರಹ್ಮನ ಹಗಲಾದ ಆ ಸಾವಿರ ದೇವಚತುರ್ಯುಗಗಳು ಪೂರ್ಣವಾಗಲು ಶೈಲವನಕಾನನಗಳ ಸಹಿತ ಈ ಭೂಮಿಯು ನೀರಿನಲ್ಲಿ ಮುಳುಗಿಹೋಗುತ್ತದೆ.

>ಬ್ರಾಹ್ಮೇ ದಿವಸಪರ್ಯಂತೇ ಕಲ್ಪೋ ನಿಃಶೇಷ ಉಚ್ಯತೇ ।  
ಯುಗಾನಿ ಸಪ್ತತಿಸ್ತಾನಿ ಸಾಗ್ರಾಣಿ ಕಥಿತಾನಿ ತೇ ।।   ೧-೮-೨೩
> 
ಬ್ರಹ್ಮನ ರಾತ್ರಿಯಾದ ಒಂದು ಕಲ್ಪವು ಕಳೆದನಂತರ ಅವನ ಇನ್ನೊಂದು ಹಗಲು ಪ್ರಾರಂಭವಾಗುತ್ತದೆ ಎನ್ನುತ್ತಾರೆ.

>ಕೃತತ್ರೇತಾನಿಬದ್ಧಾನಿ ಮನೋರಂತರಮುಚ್ಯತೇ ।  
ಚತುರ್ದಶೈತೇ ಮನವಃ ಕೀರ್ತಿತಾಃ ಕೀರ್ತಿವರ್ಧನಾಃ ।।   ೧-೮-೨೪
> 
ಎಪ್ಪತ್ತೊಂದು ಕೃತ-ತ್ರೇತಾದಿ ಚತುರ್ಯುಗಗಳಿಗೆ ಒಂದು ಮನ್ವಂತರವೆಂದು ಹೇಳುತ್ತಾರೆ. ಕೀರ್ತಿವರ್ಧಕ ಈ ಹದಿನಾಲ್ಕು ಮನುಗಳ ಕುರಿತು ಹೇಳಿದ್ದಾಗಿದೆ.

>ವೇದೇಷು ಸಪುರಾಣೇಷು ಸರ್ವೇಷು ಪ್ರಭವಿಷ್ಣವಃ ।  
ಪ್ರಜಾನಾಂ ಪತಯೋ ರಾಜಂಧನ್ಯಮೇಷಾಂ ಪ್ರಕೀರ್ತನಮ್ ।।   ೧-೮-೨೫
> 
ರಾಜನ್! ವೇದ-ಪುರಾಣಗಳಲ್ಲಿ ಈ ಎಲ್ಲ ಮನುಗಳ ವರ್ಣನೆಯಿದೆ. ಈ ಪ್ರಜಾಪತಿಗಳ ಕೀರ್ತನೆಯಿಂದ ಧನ್ಯರಾಗುತ್ತಾರೆ.

>ಮನ್ವಂತರೇಷು ಸಂಹಾರಾಃ ಸಂಹಾರಾಂತೇಷು ಸಂಭವಾಃ ।  
ನ ಶಕ್ಯಮಂತರಂ ತೇಷಾಂ ವಕ್ತುಂ ವರ್ಷಶತೈರಪಿ ।।   ೧-೮-೨೬
> 
ಸಹಸ್ರಾರು ಮನ್ವಂತರಗಳು ಕೊನೆಗೊಳ್ಳುತ್ತವೆ ಮತ್ತು ನಂತರ ಹುಟ್ಟಿಕೊಳ್ಳುತ್ತವೆ. ಆ ಮನ್ವಂತರಗಳ ಕುರಿತು ಹೇಳಲು ಒಂದು ವರ್ಷವೂ ಸಾಕಾಗುವುದಿಲ್ಲ.

>ವಿಸರ್ಗಸ್ಯ ಪ್ರಜಾನಾಂ ವೈ ಸಂಹಾರಸ್ಯ ಚ ಭಾರತ ।  
ಮನ್ವಂತರೇಷು ಸಂಹಾರಾಃ ಶ್ರೂಯಂತೇ ಭರತರ್ಷಭ ।।   ೧-೮-೨೭
> 
ಭಾರತ! ಭರತರ್ಷಭ! ಪ್ರತಿ ಮನ್ವಂತರಗಳಲ್ಲಿ ಪ್ರಜೆಗಳ ಸೃಷ್ಟಿ-ಸಂಹಾರಗಳಾಗುತ್ತವೆ ಎಂದು ಕೇಳಿಬರುತ್ತದೆ.

>ಸಶೇಷಾಸ್ತತ್ರ ತಿಷ್ಠಂತಿ ದೇವಾಃ ಸಪ್ತರ್ಷಿಭಿಃ ಸಹ ।  
ತಪಸಾ ಬ್ರಹ್ಮಚರ್ಯೇಣ ಶ್ರುತೇನ ಚ ಸಮಾಹಿತಾಃ ।।   ೧-೮-೨೮
> 
ಮನ್ವಂತರಗಳು ಕೊನೆಗೊಂಡರೂ ತಪಸ್ಸು-ಬ್ರಹ್ಮಚರ್ಯ-ವೇದಗಳಿಂದ ಸಮಾಹಿತರಾಗಿರುವ ದೇವತೆಗಳು ಸಪ್ತರ್ಷಿಗಳೊಂದಿಗೆ ಉಳಿದುಕೊಳ್ಳುತ್ತಾರೆ.

>ಪೂರ್ಣೇ ಯುಗಸಹಸ್ರೇ ತು ಕಲ್ಪೋ ನಿಃಶೇಷ ಉಚ್ಯತೇ ।  
ತತ್ರ ಸರ್ವಾಣಿ ಭೂತಾನಿ ದಗ್ಧಾನ್ಯಾದಿತ್ಯತೇಜಸಾ ।।   ೧-೮-೨೯
> 
ಸಹಸ್ರ ಚತುರ್ಯುಗಗಳ ಒಂದು ಕಲ್ಪವು ಪೂರ್ಣವಾಗಲು ನಿಃಶೇಷವಾಗಿ ಸರ್ವ ಭೂತಗಳೂ ಆದಿತ್ಯನ ತೇಜಸ್ಸಿನಿಂದ ಸುಟ್ಟುಹೋಗುತ್ತವೆ.

>ಬ್ರಹ್ಮಾಣಮಗ್ರತಃ ಕೃತ್ವಾ ಸಹಾದಿತ್ಯಗಣೈರ್ವಿಭುಮ್ ।  
ಯೋಗಂ ಯೋಗೀಶ್ವರಂ ದೇವಮಜಂ ಕ್ಷೇತ್ರಜ್ಞಮಚ್ಯುತಮ್ ।  
ಪ್ರವಿಶಂತಿ ಸುರಶ್ರೇಷ್ಠಂ ಹರಿಂ ನಾರಾಯಣಂ ಪ್ರಭುಮ್ ।।   ೧-೮-೩೦  
> 
ಬ್ರಹ್ಮನನ್ನು ಮುಂದಿಟ್ಟುಕೊಂಡು ಆದಿತ್ಯಗಣಗಳೊಂದಿಗೆ ಎಲ್ಲರೂ ವಿಭು, ಯೋಗ, ಯೋಗೀಶ್ವರ, ದೇವ, ಅಜ, ಕ್ಷೇತ್ರಜ್ಞ, ಅಚ್ಯುತ, ಸುರಶ್ರೇಷ್ಠ, ಪ್ರಭು, ಹರಿ ನಾರಾಯಣನನ್ನು ಪ್ರವೇಶಿಸುತ್ತಾರೆ.

>ಯಃ ಸ್ರಷ್ಟಾ ಸರ್ವಭೂತಾನಾಂ ಕಲ್ಪಾಂತೇಷು ಪುನಃ ಪುನಃ ।  
ಅವ್ಯಕ್ತಃ ಶಾಶ್ವತೋ ದೇವಸ್ತಸ್ಯ ಸರ್ವಮಿದಂ ಜಗತ್ ।।   ೧-೮-೩೧
> 
ಕಲ್ಪಗಳ ಕೊನೆಯಲ್ಲಿ ಯಾರು ಪುನಃ ಪುನಃ ಸರ್ವಭೂತಗಳ ಸೃಷ್ಟಿಯನ್ನು ಮಾಡುತ್ತಾನೋ ಆ ಅವ್ಯಕ್ತ ಶಾಶ್ವತ ದೇವನಿಗೇ ಈ ಜಗತ್ತೆಲ್ಲವೂ ಸೇರಿದೆ.

>ತತ್ರ ಸಂವರ್ತತೇ ರಾತ್ರಿಃ ಸಕಲೈಕಾರ್ಣವೇ ತದಾ ।  
ನಾರಾಯಣೋದರೇ ನಿದ್ರಾಂ ಬ್ರಾಹ್ಮ್ಯಂ ವರ್ಷಸಹಸ್ರಕಮ್ ।।   ೧-೮-೩೨
> 
ಎಲ್ಲವೂ ಏಕಾರ್ಣವದಲ್ಲಿ ಮುಳುಗಿರುವಾಗ ಬ್ರಹ್ಮನ ಸಹಸ್ರ ವರ್ಷಗಳ ರಾತ್ರಿಯಾಗುತ್ತದೆ. ಆಗ ನಾರಾಯಣನು ಯೋಗ ನಿದ್ರೆಯಲ್ಲಿರುತ್ತಾನೆ.

>ತಾವಂತಮಿತಿ ಕಾಲಸ್ಯ ರಾತ್ರಿರಿತ್ಯಭಿಶಬ್ದಿತಾ ।  
ನಿದ್ರಾಯೋಗಮನುಪ್ರಾಪ್ತೋ ಯಸ್ಯಾಂ ಶೇತೇ ಪಿತಾಮಹಃ ।।   ೧-೮-೩೩
> 
ಎಷ್ಟುಕಾಲದವರೆಗೆ ಪಿತಾಮನು ನಿದ್ರಾಯೋಗದಲ್ಲಿ ಮಲಗಿರುತ್ತಾನೋ ಅಷ್ಟು ಕಾಲವನ್ನು ಬ್ರಹ್ಮನ ರಾತ್ರಿಯೆಂದು ಹೇಳುತ್ತಾರೆ.

>ಸಾ ಚ ರಾತ್ರಿರಪಕ್ರಾಂತಾ ಸಹಸ್ರಯುಗಪರ್ಯಯಾ ।  
ತದಾ ಪ್ರಬುದ್ಧೋ ಭಗವಾನ್ಬ್ರಹ್ಮಾ ಲೋಕಪಿತಾಮಹಃ ।।   ೧-೮-೩೪
> 
ಆ ಸಹಸ್ರಯುಗಗಳ ರಾತ್ರಿಯು ಕಳೆಯಲು ಲೋಕಪಿತಾಮಹ ಭಗವಾನ್ ಬ್ರಹ್ಮನು ಎದ್ದೇಳುತ್ತಾನೆ.

>ಪುನಃ ಸಿಸೃಕ್ಷಯಾ ಯುಕ್ತಃ ಸರ್ಗಾಯ ವಿದಧೇ ಮನಃ ।  
ಸೈವ ಸ್ಮೃತಿಃ ಪುರಾಣೇಯಂ ತದ್ವೃತ್ತಂ ತದ್ವಿಚೇಷ್ಟಿತಮ್ ।।   ೧-೮-೩೫
> 
ಆಗ ಬ್ರಹ್ಮನು ಪುನಃ ಸೃಷ್ಟಿಮಾಡಲು ಬಯಸಿ ಮನಸ್ಸಿನಲ್ಲಿಯೇ ಸೃಷ್ಟಿಯ ಕುರಿತು ಯೋಚಿಸುತ್ತಾನೆ. ಆಗ ಅವನ ಚೇಷ್ಟೆ-ನಡತೆಗಳು ಹಿಂದಿನ ಕಲ್ಪದ ನೆನಪಿನಿಂದ ಹಾಗೆಯೇ ಇರುತ್ತದೆ.

>ದೇವಸ್ಥಾನಾನಿ ತಾನ್ಯೇವ ಕೇವಲಂ ಚ ವಿಪರ್ಯಯಃ ।  
ತತೋ ದಗ್ಧಾನಿ ಭೂತಾನಿ ಸರ್ವಾಣ್ಯಾದಿತ್ಯರಶ್ಮಿಭಿಃ ।।   ೧-೮-೩೬  
ದೇವರ್ಷಿಯಕ್ಷಗಂಧರ್ವಾಃ ಪಿಶಾಚೋರಗರಾಕ್ಷಸಾಃ ।  
ಜಾಯಂತೇ ಚ ಪುನಸ್ತಾತ ಯುಗೇ ಭರತಸತ್ತಮ ।।   ೧-೮-೩೭
> 
ತಾತ! ಭರತಸತ್ತಮ! ಆದಿತ್ಯನ ರಶ್ಮಿಗಳಿಂದ ಸುಟ್ಟುಹೋಗಿದ್ದ ದೇವತೆಗಳು, ದೇವರ್ಷಿಗಳು, ಯಕ್ಷ-ಗಂಧರ್ವರು, ಪಿಶಾಚ-ಉರಗ-ರಾಕ್ಷಸರು ಪುನಃ ಮೊದಲಿನಂತೆಯೇ ಆದರೆ ಸ್ವಲ್ಪವೇ ವ್ಯತ್ಯಾಸಗೊಂಡು ಹೊಸಯುಗದಲ್ಲಿ ಹುಟ್ಟುತ್ತಾರೆ.

>ಯಥರ್ತಾವೃತುಲಿಂಗಾನಿ ನಾನಾರೂಪಾಣಿ ಪರ್ಯಯೇ ।  
ದೃಶ್ಯಂತೇ ತಾನಿ ತಾನ್ಯೇವ ತಥಾ ಬ್ರಾಹ್ಮೀಷು ರಾತ್ರಿಷು ।।   ೧-೮-೩೮
> 
ಹೇಗೆ ಆಯಾ ಋತುವು ಪ್ರಾರಂಭವಾದಾಗ ಅದರ ಚಿಹ್ನೆಗಳು ಮತ್ತೆ ಮತ್ತೆ ಕಾಣಿಸಿಕೊಳ್ಳುತ್ತವೆಯೋ ಹಾಗೆ ಬ್ರಹ್ಮನ ರಾತ್ರಿಯು ಕಳೆಯಲು ಹಿಂದಿನ ಕಲ್ಪದ ಚಿಹ್ನೆಗಳೇ ಕಂಡುಬರುತ್ತವೆ.

>ನಿಷ್ಕ್ರಮಿತ್ವಾ ಪ್ರಜಾಕಾರಃ ಪ್ರಜಾಪತಿರಸಂಶಯಮ್ ।  
ಯೇ ಚ ವೈ ಮಾನವಾ ದೇವಾಃ ಸರ್ವೇ ಚೈವ ಮಹರ್ಷಯಃ ।।   ೧-೮-೩೯  
ತೇ ಸಂಗತಾಃ ಶುದ್ಧಸಂಗಾಃ ಶಶ್ವದ್ಧರ್ಮವಿಸರ್ಗತಃ ।  
ನ ಭವಂತಿ ಪುನಸ್ತಾತ ಯುಗೇ ಭರತಸತ್ತಮ ।।   ೧-೮-೪೦

ತಾತ! ಭರತಸತ್ತಮ! ಹಿಂದೆ ಇದ್ದ ಮಾನವರು, ದೇವತೆಗಳು, ಮಹರ್ಷಿಗಳು ಎಲ್ಲರೂ ಪ್ರಜೆಗಳನ್ನು ಸೃಷ್ಟಿಸುವ ಪ್ರಜಾಪತಿಯಿಂದ ಹೊರಬರುತ್ತಾರೆ ಎನ್ನುವುದರಲ್ಲಿ ಸಂಶಯವಿಲ್ಲ. ಆದರೆ ಶರೀರಗಳ ಸ್ವಾಭಾವಿಕ ದೋಷಗಳನ್ನು ತ್ಯಜಿಸಿ ಶುದ್ಧ ಬ್ರಹ್ಮನಲ್ಲಿ ಲೀನನಾದವರು ಪುನಃ ಯುಗದಲ್ಲಿ ಹುಟ್ಟುವುದಿಲ್ಲ.

>ತತ್ಸರ್ವಂ ಕ್ರಮಯೋಗೇನ ಕಾಲಸಂಖ್ಯಾವಿಭಾಗವಿತ್ ।  
ಸಹಸ್ರಯುಗಸಂಖ್ಯಾನಂ ಕೄತ್ವಾ ದಿವಸಮೀಶ್ವರಃ ।।   ೧-೮-೪೧  
ರಾತ್ರಿಂ ಯುಗಸಹಸ್ರಾಂತಾಂ ಕೃತ್ವಾ ಚ ಭಗವಾನ್ ವಿಭುಃ ।  
ಸಂಹರತ್ಯಥ ಭೂತಾನಿ ಸೃಜತೇ ಚ ಪುನಃ ಪುನಃ ।।   ೧-೮-೪೨
> 
ಕಾಲಸಂಖ್ಯೆಗಳ ವಿಭಾಗಗಳನ್ನು ತಿಳಿದಿರುವ ಈಶ್ವರ ಭಗವಾನ್ ವಿಭುವು ಯೋಗದಿಂದ ಕ್ರಮವಾಗಿ ಸಹಸ್ರಚತುರ್ಯುಗಗಳ ಹಗಲು ಮತ್ತು ಸಹಸ್ರಚತುರ್ಯುಗಗಳ ರಾತ್ರಿಯನ್ನು ಮಾಡಿಕೊಂಡು ಪುನಃ ಪುನಃ ಭೂತಗಳನ್ನು ಸೃಷ್ಟಿಸುತ್ತಿರುತ್ತಾನೆ ಮತ್ತು ಸಂಹರಿಸುತ್ತಿರುತ್ತಾನೆ.

>ವ್ಯಕ್ತಾವ್ಯಕ್ತೋ ಮಹಾದೇವೋ ಹರಿರ್ನಾರಾಯಣಃ ಪ್ರಭುಃ ।  
ತಸ್ಯ ತೇ ಕೀರ್ತಯಿಷ್ಯಾಮಿ ಮನೋರ್ವೈವಸ್ವತಸ್ಯ ಹ ।।   ೧-೮-೪೩
> 
ವ್ಯಕ್ತ, ಅವ್ಯಕ್ತ, ಮಹಾದೇವ, ಹರಿ, ನಾರಯಣ ಪ್ರಭುವಿನ ಅಂಶವೇ ಆದ ವೈವಸ್ವತ ಮನುವಿನ ಕುರಿತು ಹೇಳುತ್ತೇನೆ.

>ವಿಸರ್ಗಂ ಭರತಶ್ರೇಷ್ಠ ಸಾಂಪ್ರತಸ್ಯ ಮಹಾದ್ಯುತೇ।  
ವೃಷ್ಣಿವಂಶ್ಪ್ರಸಂಗೇನ ಕಥ್ಯಮಾನಂ ಪುರಾತನಮ್ ।।   ೧-೮-೪೪
> 
ಭರತಶ್ರೇಷ್ಠ! ಮಹಾದ್ಯುತೇ! ವೃಷ್ಣಿವಂಶದ ಕುರಿತು ಹೇಳುವ ಸಂದರ್ಭದಲ್ಲಿ ಅವನ ಪುರಾತನ ಸೃಷ್ಟಿಯ ಕುರಿತು ವರ್ಣಿಸುತ್ತೇನೆ.

>ಯತ್ರೋತ್ಪನ್ನೋ ಮಹಾತ್ಮಾ ಸ ಹರಿರ್ವೃಷ್ಣಿಕುಲೇ ಪ್ರಭುಃ ।  
ಸರ್ವಾಸುರವಿನಾಶಾಯ ಸರ್ವಲೋಕಹಿತಾಯ ಚ ।।   ೧-೮-೪೫
> 
ಸರ್ವ ಅಸುರರ ವಿನಾಶಕ್ಕಾಗಿ ಮತ್ತು ಸರ್ವಲೋಕಗಳ ಹಿತಕ್ಕಾಗಿ ಪ್ರಭು ಮಹಾತ್ಮಾ ಹರಿಯು ಇದೇ ವೃಷ್ಣಿಕುಲದಲ್ಲಿ ಉತ್ಪನ್ನನಾದನು.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲಭಾಗೇ ಹರಿವಂಶೇ ಹರಿವಂಶಪರ್ವಣಿ ಮನ್ವಂತರಗಣನಾಯಾಮಷ್ಟಮೋಽಧ್ಯಾಯಃ

</details>

[^1]: ಕೃತಯುಗ, ತ್ರೇತಾಯುಗ, ದ್ವಾಪರಯುಗ, ಮತ್ತು ಕಲಿಯುಗ ಇವುಗಳ ಒಂದು ಆವರ್ತನೆಯು ಒಂದು ಚತುರ್ಯುಗ. ಇವುಗಳ ಪ್ರಮಾಣ ಹನ್ನೆರಡು ಸಾವಿರ ದೇವವರ್ಷಗಳು. ಅರ್ಥಾತ್, ದೇವತೆಗಳ ಹತ್ತು ಸಾವಿರ ವರ್ಷಗಳು ಒಂದು ಚತುರ್ಯುಗ, ಒಂದು ಸಾವಿರ ವರ್ಷಗಳು ಚತುರ್ಯುಗದ ಸಂಧ್ಯೆ ಮತ್ತು ಇನ್ನೊಂದು ಸಾವಿರ ವರ್ಷಗಳು ಚತುರ್ಯುಗದ ಸಂಧ್ಯಾಂಶ.

[^2]: ಒಂದು ಸಾವಿರವನ್ನು ಹದಿನಾಲ್ಕರಿಂದ ಭಾಗಿಸಿದಾಗ ದೊರೆಯುವ ಸಂಖ್ಯೆ = 71.4286
