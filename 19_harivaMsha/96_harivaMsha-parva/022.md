+++
title = "022: ಪಿತೃವಾಕ್ಯಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 22**


</details>

<details><summary>ಸಾರ</summary>

ಶುಚಿವಾಕನು ಸ್ವತಂತ್ರ ಮತ್ತು ಇತರ ಎರಡು ಪಕ್ಷಿಗಳಿಗೆ ಶಾಪವನ್ನಿತ್ತುದು ಮತ್ತು ಸುಮನನು ಪಕ್ಷಿಗಳಿಗೆ ಅನುಗ್ರಹಪೂರ್ವಕ ಶಾಪವಿಮುಕ್ತಿಯನ್ನು ಸೂಚಿಸಿದುದು (1-11).


</details>


>ಮಾರ್ಕಂಡೇಯ ಉವಾಚ।      
ತತಸ್ತಂ ಚಕ್ರವಾಕೌ ದ್ವಾವೂಚತುಃ ಸಹಚಾರಿಣೌ ।  
ಆವಾಂ ತೇ ಸಚಿವೌ ಸ್ಯಾವಸ್ತವ ಪ್ರಿಯಹಿತೈಷಿಣೌ ।।   ೧-೨೨-೧
> 
ಮಾರ್ಕಂಡೇಯನು ಹೇಳಿದನು: “ಆಗ ಜೊತೆಯಲ್ಲಿ ಸಂಚರಿಸುತ್ತಿದ್ದ ಎರಡು ಚಕ್ರವಾಕಗಳು ಅವನಿಗೆ ಹೇಳಿದವು: “ನಾವು ನಿನ್ನ ಪ್ರಿಯ ಮತ್ತು ಹಿತೈಷೀ ಸಚಿವರಾಗುವೆವು!”

>ತಥೇತ್ಯುಕ್ತ್ವಾ ಚ ತಸ್ಯಾಸೀತ್ತದಾ ಯೋಗಾತ್ಮಿಕಾ ಮತಿಃ ।  
ಏವಂ ತೇ ಸಮಯಂ ಚಕ್ರುಃ ಶುಚಿವಾಕ್ತಮುವಾಚ ಹ ।।   ೧-೨೨-೨
> 
ಹಾಗೆಯೇ ಆಗಲೆಂದು ಹೇಳಿ ಅವನು ಯೋಗಧರ್ಮದ ಕುರಿತು ವಿಚಾರಿಸತೊಡಗಿದನು. ಹೀಗೆ ಅವರು ಪರಸ್ಪರರಲ್ಲಿ ಒಪ್ಪಂದವನ್ನು ಮಾಡಿಕೊಳ್ಳಲು ಶುಚಿವಾಕನು ಹೇಳಿದನು:

>ಯಸ್ಮಾತ್ಕಾಮಪ್ರಧಾನಸ್ತ್ವಂ ಯೋಗಧರ್ಮಮಪಾಸ್ಯ ವೈ ।  
ಏವಂ ವರಂ ಪ್ರಾರ್ಥಯಸೇ ತಸ್ಮಾದ್ವಾಕ್ಯಂ ನಿಬೋಧ ಮೇ ।।   ೧-೨೨-೩
> 
ಕಾಮಪ್ರಧಾನವಾದ ಇದಕ್ಕೆ ನೀನು ಯೋಗಧರ್ಮವನ್ನು ಉಪಯೋಗಿಸಿ ಈ ವರವನ್ನು ಕೇಳಿಕೊಳ್ಳುತ್ತಿದ್ದೀಯೆ. ಆದುದರಿಂದ ನನ್ನ ಈ ಮಾತನ್ನು ಕೇಳು.

>ರಾಜಾ ತ್ವಂ ಭವಿತಾ ತಾತ ಕಾಂಪಿಲ್ಯೇ ನಾತ್ರ ಸಂಶಯಃ ।  
ಭವಿಷ್ಯತಃ ಸಖಾಯೌ ಚ ದ್ವಾವಿಮೌ ಸಚಿವೌ ತವ ।।   ೧-೨೨-೪
> 
“ಅಯ್ಯಾ! ನೀನು ಕಾಂಪಿಲ್ಯ ನಗರದ ರಾಜನಾಗುವೆ. ಈ ಇಬ್ಬರು ಸಖರೂ ನಿನ್ನ ಸಚಿವರಾಗುತ್ತಾರೆ. ಇದರಲ್ಲಿ ಸಂಶಯವಿಲ್ಲ.”

>ಶಪ್ತ್ವಾ ಚಾನಭಿಭಾಷ್ಯಾಂಸ್ತಾಂಚತ್ವಾರಶ್ಚಕ್ರುರಂಡಜಾಃ ।  
ತಾಂಸ್ತ್ರೀನಭೀಪ್ಸತೋ ರಾಜ್ಯಂ ವ್ಯಭಿಚಾರಪ್ರದರ್ಶಿತಾನ್ ।।   ೧-೨೨-೫
> 
ರಾಜ್ಯವನ್ನು ಬಯಸಿ ತಮ್ಮ ವ್ಯಭಿಚಾರವನ್ನು ಪ್ರದರ್ಶಿಸಿದ ಆ ಮೂರು ಪಕ್ಷಿಗಳನ್ನೂ ಶಪಿಸಿ ಉಳಿದ ನಾಲ್ಕು ಪಕ್ಷಿಗಳು ಅವುಗಳೊಂದಿಗೆ ಮಾತನಾಡುವುದನ್ನೂ ನಿಲ್ಲಿಸಿದವು.

>ಶಪ್ತಾಃ ಖಗಾಸ್ತ್ರಯಸ್ತೇ ತು ಯೋಗಭ್ರಷ್ಟಾ ವಿಚೇತಸಃ ।  
ತಾನಯಾಚಂತ ಚತುರಸ್ತ್ರಯಸ್ತೇ ಸಹಚಾರಿಣಃ ।।   ೧-೨೨-೬
> 
ಶಪಿತರಾದ ಆ ಮೂರು ಪಕ್ಷಿಗಳಾದರೋ ಯೋಗಭ್ರಷ್ಠರಾಗಿ ವಿಚೇತಸಗೊಂಡವು. ಆ ಮೂರು ಪಕ್ಷಿಗಳೂ ಸಹಚಾರಿಗಳಾದ ನಾಲ್ಕು ಪಕ್ಷಿಗಳನ್ನು ಬೇಡಿಕೊಂಡವು.

>ತೇಷಾಂ ಪ್ರಸಾದಂ ತೇ ಚಕ್ರುರಥೈತಾನ್ಸುಮನಾಬ್ರವೀತ್ ।  
ಸರ್ವೇಷಾಮೇವ ವಚನಾತ್ಪ್ರಸಾದಾನುಗತಂ ವಚಃ ।।   ೧-೨೨-೭
> 
ಅವರಮೇಲೆ ಪ್ರಸನ್ನರಾಗಿ ಎಲ್ಲರ ಸಮ್ಮತಿಯಂತೆ ಸುಮನನು ಈ ಅನುಗ್ರಹಪೂರ್ವಕ ಮಾತನ್ನು ಆಡಿದನು:

>ಅಂತವಾನ್ಭವಿತಾ ಶಾಪೋ ಯುಷ್ಮಾಕಂ ನಾತ್ರ ಸಂಶಯಃ ।  
ಇತಶ್ಚ್ಯುತಾಶ್ಚ ಮಾನುಷ್ಯಂ ಪ್ರಾಪ್ಯ ಯೋಗಮವಾಪ್ಸ್ಯಥ ।।   ೧-೨೨-೮
> 
“ನಿಮ್ಮ ಈ ಶಾಪವು ಬೇಗನೇ ಅಂತ್ಯವಾಗುತ್ತದೆ ಎನ್ನುವುದರಲ್ಲಿ ಸಂಶಯವಿಲ್ಲ. ಇಲ್ಲಿಂದ ಯೋಗಭ್ರಷ್ಠರಾಗಿ ಮನುಷ್ಯಯೋನಿಯನ್ನು ಪಡೆದು ನಂತರ ಯೋಗಜ್ಞಾನವನ್ನು ಪಡೆದುಕೊಳ್ಳುವಿರಿ.

>ಸರ್ವಸತ್ತ್ವರುತಜ್ಞಶ್ಚ ಸ್ವತಂತ್ರೋಽಯಂ ಭವಿಷ್ಯತಿ ।  
ಪಿತೃಪ್ರಸಾದೋ ಹ್ಯಸ್ಮಾಭಿರಸ್ಯ ಪ್ರಾಪ್ತಃ ಕೃತೇನ ವೈ ।।   ೧-೨೨-೯  
ಗಾಂ ಪ್ರೋಕ್ಷಯಿತ್ವಾ ಧರ್ಮೇಣ ಪಿತೄಭ್ಯ ಉಪಕಲ್ಪ್ಯತಾಮ್ ।  
ಅಸ್ಮಾಕಂ ಜ್ಞಾನಸಂಯೋಗಃ ಸರ್ವೇಷಾಂ ಯೋಗಸಾಧನಃ ।।   ೧-೨೨-೧೦
> 
ಈ ಸ್ವತಂತ್ರನು ಸರ್ವಜೀವಿಗಳ ಭಾಷೆಯನ್ನು ಅರ್ಥಮಾಡಿಕೊಳ್ಳುವವನಾಗುತ್ತಾನೆ. ಪೂರ್ವಜನ್ಮದಲ್ಲಿ ನಾವು ಇವನ ಮಾತಿನಂತೆ ಮಾಡಿದುದಕ್ಕಾಗಿ ನಮಗೆ ಪಿತೃಗಳ ಕೃಪೆಯು ದೊರಕಿತ್ತು. ಇವನು “ಗೋವಿಗೆ ಪ್ರೋಕ್ಷಣೆ ಮಾಡಿ ಪಿತೃಗಳಿಗೆ ಅರ್ಪಿಸೋಣ” ಎಂದು ಹೇಳಿದ್ದನು. ಅದರಂತೆ ಮಾಡಿದ್ದುದಕ್ಕಾಗಿಯೇ ನಮಗೆ ಎಲ್ಲರಿಗೂ ಯೋಗಸಾಧಕ ಜ್ಞಾನವು ಪ್ರಾಪ್ತವಾಗಿದೆ.

>ಇಮಂ ಚ ವಾಕ್ಯಸಂದರ್ಭಶ್ಲೋಕಮೇಕಮುದಾಹೃತಮ್ ।  
ಪುರುಷಾಂತರಿತಂ ಶ್ರುತ್ವಾ ತತೋ ಯೋಗಮವಾಪ್ಸ್ಯಥ ।।   ೧-೨೨-೧೧
> 
ಆ ಮನುಷ್ಯಜನ್ಮದಲ್ಲಿ ನಿನಗೆ ಮುಂದೆ ಹೇಳುವ ಶ್ಲೋಕವನ್ನು ಸಂದರ್ಭರೂಪದಲ್ಲಿ ಯಾರಾದರೂ ಪುರುಷನು ಹೇಳಿದರೆ ಆಗ ನಿನಗೆ ಮೋಕ್ಷವನ್ನೀಯುವ ಈ ಯೋಗಧರ್ಮವು ಪುನಃ ಪ್ರಾಪ್ತವಾಗುತ್ತದೆ.””



<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ಪಿತೃವಾಕ್ಯೇ ದ್ವಾವಿಂಶೋಽಧ್ಯಾಯಃ

</details>

[^1]: ಉತ್ತರ, ಆಗ್ನೇಯ, ಪೂರ್ವ, ನೈರುತ್ಯ, ದಕ್ಷಿಣ, ವಾಯುವ್ಯ, ಪಶ್ಚಿಮ, ಈಶಾನ್ಯ, ಮೇಲೆ ಮತ್ತು ಕೆಳಗೆ.

[^2]: ಸನಕ, ಸನಂದ, ಸನಾತನ ಮತ್ತು ಸನತ್ಕುಮಾರ.
