+++
title = "029: ಕಾಶ್ಯಪವರ್ಣನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 29**


</details>

<details><summary>ಸಾರ</summary>

ಅನೇನನ ವಂಶದ ವರ್ಣನೆ; ಕ್ಷತ್ರವೃದ್ಧನ ವಂಶದ ವರ್ಣನೆ; ಧನ್ವಂತರಿಯು ಕಾಶಿರಾಜ ಧನ್ವನ ಮಗನಾಗಿ ಅವತರಿಸಿದುದು; ದಿವೋದಾಸನ ರಾಜ್ಯಕಾಲದಲ್ಲಿ ಶಿವನ ಆಜ್ಞೆಯಂತೆ ನಿಕುಂಭನು ವಾರಾಣಸಿಯನ್ನು ಜನಶೂನ್ಯವಾಗಿ ಮಾಡಿದುದು; ಅಲ್ಲಿ ಶಿವ-ಪಾರ್ವತಿಯರ ವಾಸ; ವಾರಾಣಸಿಯಲ್ಲಿ ದಿವೋದಾಸನ ರಾಜ್ಯಭಾರ; ಅಲರ್ಕನೇ ಮೊದಲಾದ ನಂತರದ ಕಾಶಿರಾಜರ ವರ್ಣನೆ.


</details>


>ವೈಶಂಪಾಯನ ಉವಾಚ  
ರಂಭೋಽನಪತ್ಯಸ್ತತ್ರಾಸೀದ್ವಂಶಂ ವಕ್ಷ್ಯಾಮ್ಯನೇನಸಃ ।  
ಅನೇನಸಃ ಸುತೋ ರಾಜಾ ಪ್ರತಿಕ್ಷತ್ರೋ ಮಹಾಯಶಾಃ ।।   ೧-೨೯-೧
> 
ವೈಶಂಪಾಯನನು ಹೇಳಿದನು: “ಆಯುಪುತ್ರ ರಂಭನಿಗೆ ಮಕ್ಕಳಿರಲಿಲ್ಲ.  ಈಗ ನಾನು ಅನೇನನ ವಂಶದ ಕುರಿತು ಹೇಳುತ್ತೇನೆ. ಮಹಾಯಶಸ್ವೀ ರಾಜಾ ಪ್ರತಿಕ್ಷತ್ರನು ಅನೇನನ ಮಗನಾಗಿದ್ದನು.

>ಪ್ರತಿಕ್ಷತ್ರಸುತಶ್ಚಾಪಿ ಸೃಂಜಯೋ ನಾಮ ವಿಶ್ರುತಃ ।  
ಸೃಂಜಯಸ್ಯ ಜಯಃ ಪುತ್ರೋ ವಿಜಯಸ್ತಸ್ಯ ಚಾತ್ಮಜಃ ।।   ೧-೨೯-೨
> 
ಪ್ರತಿಕ್ಷತ್ರನ ಮಗನು ಸೃಂಜಯ ಎಂಬ ಹೆಸರಿನಿಂದ ವಿಶ್ರುತನಾದನು. ಸೃಂಜಯನ ಮಗನು ಜಯ ಮತ್ತು ವಿಜಯನು ಅವನ ಮಗ.

>ವಿಜಯಸ್ಯ ಕೃತಿಃ ಪುತ್ರಸ್ತಸ್ಯ ಹರ್ಯಶ್ವತಃ ಸುತಃ ।  
ಹರ್ಯಶ್ವತಸುತೋ ರಾಜಾ ಸಹದೇವಃ ಪ್ರತಾಪವಾನ್ ।।   ೧-೨೯-೩
> 
ವಿಜಯನ ಮಗನು ಕೃತಿ ಮತ್ತು ಹರ್ಯಶ್ವನು ಅವನ ಮಗ. ಹರ್ಯಶ್ವನ ಮಗನು ಪ್ರತಾಪವಾನ್ ರಾಜ ಸಹದೇವನು.

>ಸಹದೇವಸ್ಯ ಧರ್ಮಾತ್ಮಾ ನದೀನ ಇತಿ ವಿಶ್ರುತಃ ।  
ನದೀನಸ್ಯ ಜಯತ್ಸೇನೋ ಜಯತ್ಸೇನಸ್ಯ ಸಂಕೃತಿಃ ।।   ೧-೨೯-೪
> 
ಸಹದೇವನ ಮಗನು ಧರ್ಮಾತ್ಮಾ ನದೀನನೆಂದು ವಿಶ್ರುತನಾದನು. ನದೀನನ ಮಗನು ಜಯತ್ಸೇನ ಮತ್ತು ಜಯತ್ಸೇನನ ಮಗನು ಸಂಕೃತಿ.

>ಸಂಕೃತೇರಪಿ ಧರ್ಮಾತ್ಮಾ ಕ್ಷತ್ರಧರ್ಮಾ ಮಹಾಯಶಾಃ ।  
ಅನೇನಸಃ ಸಮಾಖ್ಯಾತಾಃ ಕ್ಷತ್ರವೃದ್ಧಸ್ಯ ಮೇ ಶೃಣು ।।   ೧-೨೯-೫
> 
ಸಂಕೃತಿಯ ಮಗನು ಧರ್ಮಾತ್ಮಾ ಮಹಾಯಶಸ್ವೀ ಕ್ಷತ್ರಧರ್ಮನಾದನು. ಇಲ್ಲಿಯವರೆಗೆ ಅನೇನನ ವಂಶದ ಕುರಿತು ಹೇಳಿದ್ದಾಯಿತು. ಈಗ ಆಯುಪುತ್ರ ಕ್ಷತ್ರವೃದ್ಧನ[^1] ಕುರಿತು ಕೇಳು.

>ಕ್ಷತ್ರವೃದ್ಧಾತ್ಮಜಸ್ತತ್ರ ಸುನಹೋತ್ರೋ ಮಹಾಯಶಾಃ ।  
ಸುನಹೋತ್ರಸ್ಯ ದಾಯಾದಾಸ್ತ್ರಯಃ ಪರಮಧಾರ್ಮಿಕಾಃ ।।   ೧-೨೯-೬  
ಕಾಶಃ ಶಲಶ್ಚ ದ್ವಾವೇತೌ ತಥಾ ಗೃತ್ಸಮದಃ ಪ್ರಭುಃ ।  
ಪುತ್ರೋ ಗೃತ್ಸಮದಸ್ಯಾಪಿ ಶುನಕೋ ಯಸ್ಯ ಶೌನಕಃ ।।   ೧-೨೯-೭  
ಬ್ರಾಹ್ಮಣಾಃ ಕ್ಷತ್ರಿಯಾಶ್ಚೈವಂ ವೈಶ್ಯಾಃ ಶೂದ್ರಾಸ್ತಥೈವ ಚ ।  
> 
ಕ್ಷತ್ರವೃದ್ಧನ ಮಗನು ಮಹಾಯಶಸ್ವೀ ಸುನಹೋತ್ರನು. ಸುನಹೋತ್ರನಿಗೆ ಪರಮಧಾರ್ಮಿಕರಾದ ಮೂವರು ಪುತ್ರರಿದ್ದರು: ಕಾಶ, ಶಲ ಇವರಿಬ್ಬರು ಮತ್ತು ಪ್ರಭು ಗೃತ್ಸಮದ. ಗೃತ್ಸಮದನ ಮಗನು ಶುನಕ ಮತ್ತು ಶುನಕನಿಂದ ಶೌನಕರಾದರು. ಶೌನಕರಲ್ಲಿ ಬ್ರಾಹ್ಮಣರು, ಕ್ಷತ್ರಿಯರು, ವೈಶ್ಯರು ಮತ್ತು ಶೂದ್ರರು ಆದರು.

>ಶಲಾತ್ಮಜಶ್ಚಾರ್ಷ್ಟಿಷೇಣಸ್ತನಯಸ್ತಸ್ಯ ಕಾಶಕಃ ।।   ೧-೨೯-೮  
ಕಾಶಸ್ಯ ಕಾಶಯೋ ರಾಜನ್ಪುತ್ರೋ ದೀರ್ಘತಪಾಸ್ತಥಾ ।  
ಧನ್ವಸ್ತು ದೀರ್ಘತಪಸೋ ವಿದ್ವಾಂಧನ್ವಂತರಿಸ್ತತಃ ।।   ೧-೨೯-೯
> 
ಶಲನ ಮಗನು ಆರ್ಷ್ಟಿಷೇಣನು. ಅವನ ಮಗನು ಕಾಶಕನು. ರಾಜನ್! ಕಾಶನ ಪುತ್ರರು ಕಾಶಯರಾದರು. ಅವರಲ್ಲಿ ದೀರ್ಘತಪನು ಹಿರಿಯವನು. ದೀರ್ಘತಪನಿಗೆ ಧನ್ವನು ಮಗನಾದನು. ಮತ್ತು ಧನ್ವನಿಗೆ ಧನ್ವಂತರಿಯು ಮಗನಾದನು.

>ತಪಸೋಽಂತೇ ಸುಮಹತೋ ಜಾತೋ ವೃದ್ಧಸ್ಯ ಧೀಮತಃ ।  
ಪುನರ್ಧನ್ವಂತರಿರ್ದೇವೋ ಮಾನುಷೇಷ್ವಿಹ ಜಜ್ಞಿವಾನ್ ।।   ೧-೨೯-೧೦
> 
ಮಹಾತಪಸ್ಸಿನ ಅಂತ್ಯದಲ್ಲಿ ದೇವ ಧನ್ವಂತರಿಯು ಧೀಮತ ವೃದ್ಧ ಧನ್ವನಿಗೆ ಮಗನಾಗೆ ಪುನಃ ಇಲ್ಲಿ ಮನುಷ್ಯನಾಗಿ ಜನ್ಮತಾಳಿದನು.”

>ಜನಮೇಜಯ ಉವಾಚ  
ಕಥಂ ಧನ್ವಂತರಿರ್ದೇವೋ ಮಾನುಷೇಷ್ವಿಹ ಜಜ್ಞಿವಾನ್ ।  
ಏತದ್ವೇದಿತುಮಿಚ್ಛಾಮಿ ತನ್ಮೇ ಬ್ರೂಹಿ ಯಥಾತಥಮ್ ।।   ೧-೨೯-೧೧
> 
ಜನಮೇಜಯನು ಹೇಳಿದನು: “ದೇವ ಧನ್ವಂತರಿಯು ಹೇಗೆ ಇಲ್ಲಿ ಮನುಷ್ಯನಾಗಿ ಜನ್ಮತಾಳಿದನು? ಇದನ್ನು ಕೇಳಲು ಬಯಸುತ್ತೇನೆ. ನಡೆದಹಾಗೆ ನನಗೆ ಹೇಳು.”

>ವೈಶಂಪಾಯನ ಉವಾಚ  
ಧನ್ವಂತರೇಃ ಸಂಭವೋಽಯಂ ಶ್ರೂಯತಾಂ ಭರತರ್ಷಭ ।  
ಜಾತಃ ಸ ಹಿ ಸಮುದ್ರಾತ್ತು ಮಥ್ಯಮಾನೇ ಪುರಾಮೃತೇ ।।   ೧-೨೯-೧೨
> 
ವೈಶಂಪಾಯನನು ಹೇಳಿದನು: “ಭರತರ್ಷಭ! ಧನ್ವಂತರಿಯ ಜನ್ಮದ ಕುರಿತು ಕೇಳಬೇಕು. ಅವನು ಹಿಂದೆ ಅಮೃತಕ್ಕಾಗಿ ಸಮುದ್ರವನ್ನು ಮಥಿಸುವಾಗ ಸಮುದ್ರದಿಂದ ಉತ್ಪನ್ನನಾಗಿದ್ದನಷ್ಟೇ.

>ಉತ್ಪನ್ನಃ ಕಲಶಾತ್ಪೂರ್ವಂ ಸರ್ವತಶ್ಚ ಶ್ರಿಯಾ ವೃತಃ ।  
ಅಭ್ಯಸನ್ಸಿದ್ಧಿಕಾರ್ಯೇ ಹಿ ವಿಷ್ಣುಂ ದೃಷ್ಟ್ವಾ ಹಿ ತಸ್ಥಿವಾನ್ ।।   ೧-೨೯-೧೩
> 
ಮೊದಲು ಅವನು ಸಮುದ್ರದಿಂದ ಉತ್ಪನ್ನನಾದಾಗ ಅವನು ವಿಷ್ಣುವಿನ ನಾಮಗಳನ್ನು ಜಪಿಸುತ್ತಿದ್ದನು ಮತ್ತು ಆರೋಗ್ಯ ಸಾಧಕ ಕಾರ್ಯದ ಕುರಿತು ಚಿಂತಿಸುತ್ತಾ ಎಲ್ಲ ಕಡೆಗಳಿಂದಲೂ ದಿವ್ಯ ಕಾಂತಿಯಿಂದ ಪ್ರಕಾಶಿತನಾಗಿದ್ದನು. ಅವನು ತನ್ನ ಎದಿರು ವಿಷ್ಣುವನ್ನು ನೋಡಿ ಎದ್ದು ನಿಂತನು.

>ಅಬ್ಜಸ್ತ್ವಮಿತಿ ಹೋವಾಚ ತಸ್ಮಾದಬ್ಜಸ್ತು ಸ ಸ್ಮೃತಃ ।  
ಅಬ್ಜಃ ಪ್ರೋವಾಚ ವಿಷ್ಣುಂ ವೈ ತವ ಪುತ್ರೋಽಸ್ಮಿ ವೈ ಪ್ರಭೋ ।।   ೧-೨೯-೧೪
> 
ಆಗ ವಿಷ್ಣುವು “ನೀನು ಆಪದಿಂದ ಉತ್ಪನ್ನನಾಗಿರುವುದರಿಂದ ಅಬ್ಜ” ಎಂದನು. ಅಂದಿನಿಂದ ಅವನು ಅಬ್ಜನೆಂದೇ ಆದನು. ಅಬ್ಜನು ವಿಷ್ಣುವಿಗೆ “ಪ್ರಭೋ! ನಾನು ನಿನ್ನ ಪುತ್ರನು!” ಎಂದು ಹೇಳಿದನು.

>ವಿಧತ್ಸ್ವ ಭಾಗಂ ಸ್ಥಾನಂ ಚ ಮಮ ಲೋಕೇ ಸುರೇಶ್ವರ ।  
ಏವಮುಕ್ತಃ ಸ ದೃಷ್ಟ್ವಾ ವೈ ತಥ್ಯಂ ಪ್ರೋವಾಚ ತಂ ಪ್ರಭುಃ ।।   ೧-೨೯-೧೫
> 
“ಸುರೇಶ್ವರ! ನನಗಾಗಿ ಯಜ್ಞಭಾಗದ ವ್ಯವಸ್ಥೆಯನ್ನು ಮಾಡು ಮತ್ತು ಲೋಕದಲ್ಲಿ ನನಗೆ ಒಂದು ಸ್ಥಾನವನ್ನು ಕೊಡು!” ಹೀಗೆ ಹೇಳಲು ಪ್ರಭುವು ಅವನಿಗೆ ಯಥಾರ್ಥವಾದ ಈ ಮಾತನ್ನು ಹೇಳಿದನು.

>ಕೃತೋ ಯಜ್ಞವಿಭಾಗೋ ಹಿ ಯಜ್ಞಿಯೈರ್ಹಿ ಸುರೈಃ ಪುರಾ ।  
ದೇವೇಷು ವಿನುಯುಕ್ತಂ ಹಿ ವಿದ್ಧಿ ಹೋತ್ರಂ ಮಹರ್ಷಿಭಿಃ ।।   ೧-೨೯-೧೬
> 
“ಹಿಂದೆಯೇ ಸುರರು ಯಜ್ಞಸಂಬಂಧೀ ದೇವತೆಗಳಿಗೆ ಯಜ್ಞವಿಭಾಗಗಳನ್ನು ಮಾಡಿಬಿಟ್ಟಿದ್ದಾರೆ. ಮಹರ್ಷಿಗಳು ಯಜ್ಞದ ಆಹುತಿಗಳನ್ನು ದೇವತೆಗಳಿಗಾಗಿಯೇ ವಿನಿಯೋಜಿಸಿದ್ದಾರೆ. ಇದನ್ನು ನೀನು ಚೆನ್ನಾಗಿ ಅರ್ಥಮಾಡಿಕೋ.

>ನ ಶಕ್ಯಮುಪಹೋಮಾ ವೈ ತುಭ್ಯಂ ಕರ್ತುಂ ಕದಾಚನ ।  
ಅರ್ವಾಗ್ಭೂತೋಽಸಿ ದೇವಾನಾಂ ಪುತ್ರ ತ್ವಂ ತು ನ ಹೀಶ್ವರಃ ।।   ೧-೨೯-೧೭
> 
ಪುತ್ರ! ನಿನಗಾಗಿ ಎಂದೂ ಉಪಹೋಮಗಳನ್ನೂ ಮಾಡಲು ಸಾಧ್ಯವಿಲ್ಲ. ನೀನು ದೇವತೆಗಳ ನಂತರ ಹುಟ್ಟಿರುವೆ. ನೀನು ಯಜ್ಞಭಾಗಗಳ ಈಶ್ವರನಾಗುವುದಿಲ್ಲ.

>ದ್ವಿತೀಯಾಯಾಂ ತು ಸಂಭೂತ್ಯಾಂ ಲೋಕೇ ಖ್ಯಾತಿಂ ಗಮಿಷ್ಯಸಿ ।  
ಅಣಿಮಾದಿಶ್ಚ ತೇ ಸಿದ್ಧಿರ್ಗರ್ಭಸ್ಥಸ್ಯ ಭವಿಷ್ಯತಿ ।।   ೧-೨೯-೧೮
> 
ಎರಡನೇ ಜನ್ಮದಲ್ಲಿ ನೀನು ಲೋಕದಲ್ಲಿ ವಿಖ್ಯಾತನಾಗುತ್ತೀಯೆ. ನೀನು ಗರ್ಭದಲ್ಲಿರುವಾಗಲೇ ನಿನಗೆ ಅಣಿಮಾದಿ ಸಿದ್ಧಿಗಳು ದೊರೆಯುತ್ತವೆ.

>ತೇನೈವ ತ್ವಂ ಶರೀರೇಣ ದೇವತ್ವಂ ಪ್ರಾಪ್ಸ್ಯಸೇ ಪ್ರಭೋ ।  
ಚರುಮಂತ್ರೈರ್ವ್ರತೈರ್ಜಾಪ್ಯೈರ್ಯಕ್ಷ್ಯಂತಿ ತ್ವಾಂ ದ್ವಿಜಾತಯಃ ।।   ೧-೨೯-೧೯
> 
ಪ್ರಭೋ! ನಿನ್ನ ಆ ಶರೀರದಿಂದಲೇ ನೀನು ದೇವತ್ವವನ್ನು ಪಡೆದುಕೊಳ್ಳುತ್ತೀಯೆ. ದ್ವಿಜಾತಿಯವರು ನಿನ್ನನ್ನು ಚರು-ಮಂತ್ರ-ವ್ರತ-ಮತ್ತು ಜಪಗಳಿಂದ ಅರ್ಚಿಸುತ್ತಾರೆ.

>ಅಷ್ಟಧಾ ತ್ವಂ ಪುನಶ್ಚೈವಮಾಯುರ್ವೇದಂ ವಿಧಾಸ್ಯಸಿ ।  
ಅವಶ್ಯಭಾವೀ ಹ್ಯರ್ಥೋಽಯಂ ಪ್ರಾಗ್ದೃಷ್ಟಸ್ತ್ವಬ್ಜಯೋನಿನಾ ।।   ೧-೨೯-೨೦
> 
ಪುನಃ ನೀನು ಆಯುರ್ವೇದವನ್ನು ಎಂಟು ಭಾಗಗಳನ್ನಾಗಿ[^2] ವಿಂಗಡಿಸುತ್ತೀಯೆ. ಇದು ಅವಶ್ಯವಾಗಿ ನಡೆಯುತ್ತದೆ. ಕಮಲಯೋನೀ ಬ್ರಹ್ಮನು ಮೊದಲೇ ಇದನ್ನು ಕಂಡಿದ್ದನು.

>ದ್ವಿತೀಯಂ ದ್ವಾಪರಂ ಪ್ರಾಪ್ಯ ಭವಿತಾ ತ್ವಂ ನ ಸಂಶಯಃ ।  
ಇಮಂ ತಸ್ಮೈ ವರಂ ದತ್ತ್ವಾ ವಿಷ್ಣುರಂತರ್ದಧೇ ಪುನಃ ।।   ೧-೨೯-೨೧
> 
ಎರಡನೇ ದ್ವಾಪರವು ಪ್ರಾಪ್ತವಾದಾಗ ನೀನು ಪುನಃ ಪ್ರಕಟನಾಗುತ್ತೀಯೆ. ಇದರಲ್ಲಿ ಸಂಶಯವಿಲ್ಲ.” ಹೀಗೆ ಅವನಿಗೆ ವರವನ್ನಿತ್ತು ವಿಷ್ಣುವು ಪುನಃ ಅಂತರ್ಧಾನನಾದನು.

>ದ್ವಿತೀಯೇ ದ್ವಾಪರಂ ಪ್ರಾಪ್ತೇ ಸೌನಹೋತ್ರಿಃ ಸ ಕಾಶಿರಾಟ್ ।  
ಪುತ್ರಕಾಮಸ್ತಪಸ್ತೇಪೇ ಧಿನ್ವಂದೀರ್ಘತಪಾಸ್ತದಾ ।।   ೧-೨೯-೨೨
> 
ಎರಡನೆಯ ದ್ವಾಪರವು ಪ್ರಾಪ್ತವಾಗಲು ಸುನಹೋತ್ರನ ಪುತ್ರ ಕಾಶಿರಾಜ ಧನ್ವನು ಪುತ್ರನನ್ನು ಬಯಸಿ ದೀರ್ಘ ತಪಸ್ಸನ್ನು ತಪಿಸಿದನು.

>ಪ್ರಪದ್ಯೇ ದೇವತಾಂ ತಾಂ ತು ಯಾ ಮೇ ಪುತ್ರಂ ಪ್ರದಾಸ್ಯತಿ ।  
ಅಬ್ಜಂ ದೇವಂ ಸುತಾರ್ಥಾಯ ತದಾಽಽರಾಧಿತವಾನ್ನೃಪಃ ।।   ೧-೨೯-೨೩
> 
ಯಾವದೇವತೆಯು ನನಗೆ ಪುತ್ರನನ್ನು ಕೊಡುವನೋ ಆ ದೇವತೆಯನ್ನೇ ಪೂಜಿಸುತ್ತೇನೆ ಎಂದು ಆ ನೃಪನು ಮಗನಿಗಾಗಿ ಅಬ್ಜ ದೇವನನ್ನೇ ಆರಾಧಿಸಿದನು.

>ತತಸ್ತುಷ್ಟಃ ಸ ಭಗವಾನಬ್ಜಃ ಪ್ರೋವಾಚ ತಂ ನೃಪಮ್ ।  
ಯದಿಚ್ಛಸಿ ವರಂ ಬ್ರೂಹಿ ತತ್ತೇ ದಾಸ್ಯಾಮಿ ಸುವ್ರತ ।।   ೧-೨೯-೨೪
> 
ಆಗ ತುಷ್ಟನಾದ ಭಗವಾನ್ ಅಬ್ಜನು ಆ ನೃಪತಿಗೆ ಹೇಳಿದನು: “ಸುವ್ರತ! ನೀನು ಬಯಸಿದ ವರವನ್ನು ಕೇಳು. ಅದನ್ನು ನಿನಗೆ ನೀಡುತ್ತೇನೆ.”

>ನೃಪ ಉವಾಚ  
ಭಗವನ್ಯದಿ ತುಷ್ಟಸ್ತ್ವಂ ಪುತ್ರೋ ಮೇ ಖ್ಯಾತಿಮಾನ್ಭವ ।  
ತಥೇತಿ ಸಮನುಜ್ಞಾಯ ತತ್ರೈವಾಂತರಧೀಯತ ।।   ೧-೨೯-೨೫
> 
ನೃಪನು ಹೇಳಿದನು: “ಭಗವನ್! ಒಂದು ವೇಳೆ ನೀನು ತುಷ್ಟನಾಗಿರುವೆಯಾದರೆ ನನ್ನ ಪುತ್ರನಾಗಿ ಖ್ಯಾತಿವಂತನಾಗು.” ಹಾಗೆಯೇ ಆಗಲೆಂದು ಅನುಜ್ಞೆಯನ್ನಿತ್ತು ಅಬ್ಜನು ಅಲ್ಲಿಯೇ ಅಂತರ್ಧಾನನಾದನು.

>ತಸ್ಯ ಗೇಹೇ ಸಮುತ್ಪನ್ನೋ ದೇವೋ ಧನ್ವಂತರಿಸ್ತದಾ ।  
ಕಾಶಿರಾಜೋ ಮಹಾರಾಜ ಸರ್ವರೋಗಪ್ರಣಾಶನಃ ।।   ೧-೨೯-೨೬
> 
ಮಹಾರಾಜ! ಅನಂತರ ದೇವ ಧನ್ವಂತರಿಯು ಧನ್ವನ ಮನೆಯಲ್ಲಿ ಹುಟ್ಟಿಕೊಂಡನು. ಆ ಕಾಶಿರಾಜನು ಸರ್ವರೋಗಗಳನ್ನೂ ನಾಶಪಡಿಸಲು ಸಮರ್ಥನಾಗಿದ್ದನು.

>ಆಯುರ್ವೇದಂ ಭರದ್ವಾಜಾತ್ಪ್ರಾಪ್ಯೇಹ ಭಿಷ್ಜಾಂ ಕ್ರಿಯಾಮ್ ।  
ತಮಷ್ಟಧಾ ಪುನರ್ವ್ಯಸ್ಯ ಶಿಷ್ಯೇಭ್ಯಃ ಪ್ರತ್ಯಪಾದಯತ್ ।।   ೧-೨೯-೨೭
> 
ಭರದ್ವಾಜನಿಂದ ಆಯುರ್ವೇದ ಮತ್ತು ಚಿಕಿತ್ಸಾಕರ್ಮಗಳನ್ನು ಪಡೆದುಕೊಂಡು ಪುನಃ ಅದನ್ನು ಎಂಟು ಭಾಗಗಳನ್ನಾಗಿ ವಿಭಜಿಸಿ, ಶಿಷ್ಯರಿಗೂ ಅದನ್ನು ಹೇಳಿಕೊಟ್ಟನು.

>ಧನ್ವಂತರೇಸ್ತು ತನಯಃ ಕೇತುಮಾನಿತಿ ವಿಶ್ರುತಃ ।  
ಅಥ ಕೇತುಮತಃ ಪುತ್ರೋ ವೀರೋ ಭೀಮರಥಃ ಸ್ಮೃತಃ ।।   ೧-೨೯-೨೮
> 
ಧನ್ವಂತರಿಯ ತನಯನು ಕೇತುಮಾನನೆಂದು ವಿಶ್ರುತನಾದನು. ಕೇತುಮತನ ಪುತ್ರನು ವೀರ ಭೀಮರಥನು.

>ಸುತೋ ಭೀಮರಥಸ್ಯಾಪಿ ದಿವೋದಾಸಃ ಪ್ರಜೇಶ್ವರಃ ।  
ದಿವೋದಾಸಸ್ತು ಧರ್ಮಾತ್ಮಾ ವಾರಾಣಸ್ಯಧಿಪೋಽಭವತ್ ।।   ೧-೨೯-೨೯
> 
ಭೀಮರಥನ ಮಗನು ಪ್ರಜೇಶ್ವರ ದಿವೋದಾಸನು. ಧರ್ಮಾತ್ಮ ದಿವೋದಾಸನಾದರೋ ವಾರಾಣಸಿಯ ಅಧಿಪನಾದನು.

>ಏತಸ್ಮಿನ್ನೇವ ಕಾಲೇ ತು ಪುರೀಂ ವಾರಾಣಸೀಂ ನೃಪ ।  
ಶೂನ್ಯಾಂ ನಿವಾಸಯಾಮಾಸ ಕ್ಷೇಮಕೋ ನಾಮ ರಾಕ್ಷಸಃ ।।   ೧-೨೯-೩೦
> 
ನೃಪ! ಈ ಕಾಲದಲ್ಲಿಯೇ ವಾರಾಣಸೀ ಪುರವು ಜನಶೂನ್ಯವಾಗಿದ್ದು ಅಲ್ಲಿ ಕ್ಷೇಮಕ ಎಂಬ ರಾಕ್ಷಸನು ವಾಸಿಸುತ್ತಿದ್ದನು.

>ಶಪ್ತಾ ಹಿ ಸಾ ಮತಿಮತಾ ನಿಕುಂಭೇನ ಮಹಾತ್ಮನಾ ।  
ಶೂನ್ಯಾ ವರ್ಷಸಹಸ್ರಂ ವೈ ಭವಿತ್ರೀ ನಾತ್ರ ಸಂಶಯಃ ।।   ೧-೨೯-೩೧
> 
ಮಹಾತ್ಮ ಮತಿಮತ ನಿಕುಂಭನು ವಾರಾಣಸೀ ಪುರಿಗೆ “ಸಹಸ್ರವರ್ಷಗಳು ನೀನು ಜನಶೂನ್ಯಳಾಗಿರುವೆ. ಇದರಲ್ಲಿ ಸಂಶಯವಿಲ್ಲ” ಎಂದು ಶಪಿಸಿದ್ದನು.

>ತಸ್ಯಾಂ ತು ಶಪ್ತಮಾತ್ರಾಯಾಂ ದಿವೋದಾಸಃ ಪ್ರಜೇಶ್ವರಃ ।  
ವಿಷಯಾಂತೇ ಪುರೀಂ ರಮ್ಯಾಂ ಗೋಮತ್ಯಾಂ ಸಂನ್ಯವೇಶಯತ್ ।।   ೧-೨೯-೩೨
> 
ವಾರಾಣಸಿಯು ಹಾಗೆ ಶಾಪಕ್ಕೊಳಗಾಗಲು ಪ್ರಜೇಶ್ವರ ದಿವೋದಾಸನು ರಾಜ್ಯದ ಗಡಿಯಲ್ಲಿ ಗೋಮತಿಯ ಬಳಿ ರಮ್ಯ ಪುರಿಯನ್ನು ನಿರ್ಮಿಸಿ ವಾಸಿಸುತ್ತಿದ್ದನು.

>ಭದ್ರಶ್ರೇಣ್ಯಸ್ಯ ಪೂರ್ವಂ ತು ಪುರೀ ವಾರಾಣಸೀತ್ಯಭೂತ್ ।  
ಭದ್ರಶ್ರೇಣ್ಯಸ್ಯ ಪುತ್ರಾಣಾಂ ಶತಮುತ್ತಮಧನ್ವಿನಾಮ್ ।।   ೧-೨೯-೩೩
> 
ಮೊದಲು ವಾರಾಣಸೀ ಪುರಿಯು ಭದ್ರಶ್ರೇಣ್ಯ[^3]ನ ಅಧಿಕಾರದಲ್ಲಿತ್ತು. ಭದ್ರಶ್ರೇಣ್ಯನಿಗೆ ಉತ್ತಮ ಧನ್ವಿಗಳಾದ ನೂರು ಪುತ್ರರಿದ್ದರು.

>ಹತ್ವಾ ನಿವೇಶಯಾಮಾಸ ದಿವೋದಾಸೋ ನರರ್ಷಭಃ ।  
ಭದ್ರಶ್ರೇಣ್ಯಸ್ಯ ತದ್ರಾಜ್ಯಂ ಹೃತಂ ತೇನ ಬಲೀಯಸಾ ।।   ೧-೨೯-೩೪
> 
ನರರ್ಷಭ ದಿವೋದಾಸನು ಅವನನ್ನು ಸಂಹರಿಸಿ ಅಲ್ಲಿ ತನ್ನ ರಾಜ್ಯವನ್ನು ಸ್ಥಾಪಿಸಿದ್ದನು. ಭದ್ರಶ್ರೇಣ್ಯನ ಆ ರಾಜ್ಯವನ್ನು ಅವನು ಬಲವನ್ನುಪಯೋಗಿಸಿ ಅಪಹರಿಸಿದ್ದನು.”

>ಜನಮೇಜಯ ಉವಾಚ  
ವಾರಾಣಸೀಂ ನಿಕುಂಭಸ್ತು ಕಿಮರ್ಥಂ ಶಪ್ತವಾನ್ಪ್ರಭುಃ ।  
ನಿಕುಂಭಕಶ್ಚ ಧರ್ಮಾತ್ಮಾ ಸಿದ್ಧಿಕ್ಶೇತ್ರಂ ಶಶಾಪ ಯಃ ।।   ೧-೨೯-೩೫
> 
ಜನಮೇಜಯನು ಹೇಳಿದನು: “ಪ್ರಭು ನಿಕುಂಭನಾದರೋ ವಾರಾಣಸಿಯನ್ನು ಯಾವಕಾರಣಕ್ಕಾಗಿ ಶಪಿಸಿದನು? ನಿಕುಂಭನು ಧರ್ಮಾತ್ಮನಾಗಿದ್ದನು ಮತ್ತು ಅವನು ಶಪಿಸಿದ ವಾರಾಣಸಿಯಾದರೋ ಸಿದ್ಧಿಕ್ಷೇತ್ರವು.”

>ವೈಶಂಪಾಯನ ಉವಾಚ  
ದಿವೋದಾಸಸ್ತು ರಾಜರ್ಷಿರ್ನಗರೀಂ ಪ್ರಾಪ್ಯ ಪಾರ್ಥಿವಃ ।  
ವಸತಿ ಸ್ಮ ಮಹಾತೇಜಾಃ ಸ್ಫೀತಾಯಾಂ ತು ನರಾಧಿಪಃ ।।   ೧-೨೯-೩೬
> 
ವೈಶಂಪಾಯನನು ಹೇಳಿದನು: “ಪಾರ್ಥಿವ ನರಾಧಿಪ ರಾಜರ್ಷಿ ದಿವೋದಾಸನಾದರೋ ಆ ನಗರಿಯನ್ನು ಪಡೆದು ಅಲ್ಲಿ ಮಹಾತೇಜಸ್ಸಿನಿಂದ ಸಮೃದ್ಧಿಯಿಂದ ವಾಸಿಸುತ್ತಿದ್ದನು.

>ಏತಸ್ಮಿನ್ನೇವ ಕಾಲೇ ತು ಕೃತದಾರೋ ಮಹೇಶ್ವರಃ ।  
ದೇವ್ಯಾಃ ಸ ಪ್ರಿಯಕಾಮಸ್ತು ನ್ಯವಸಚ್ಛ್ವಶುರಾಂತಿಕೇ ।।   ೧-೨೯-೩೭
> 
ಇದೇ ಸಮಯದಲ್ಲಿ ಮಹೇಶ್ವರನು ವಿವಾಹವಾಗಿ ದೇವಿಗೆ ಪ್ರಿಯವಾದುದನ್ನು ಮಾಡಲು ಬಯಸಿ ತನ್ನ ಮಾವನ ಮನೆಯಲ್ಲಿಯೇ ವಾಸಿಸುತ್ತಿದ್ದನು.

>ದೇವಾಜ್ಞಯಾ ಪಾರ್ಷದಾ ಯೇ ತ್ವಧಿರೂಪಾಸ್ತಪೋಧನಾಃ ।  
ಪೂರ್ವೋಕ್ತೈರುಪದೇಶೈಶ್ಚ ತೋಷಯಂತಿ ಸ್ಮ ಪಾರ್ವತೀಮ್ ।।   ೧-೨೯-೩೮
> 
ದೇವನ ಆಜ್ಞೆಯಂತೆ ಮತ್ತು ಅವನು ಮೊದಲೇ ನೀಡಿದ್ದ ಉಪದೇಶದಂತೆ ತಪೋಧನರಾಗಿದ್ದ ಶಿವನ ಪಾರ್ಷದರು ಪಾರ್ವತಿಯನ್ನು ಸಂತೋಷಪಡಿಸುವುದರಲ್ಲಿಯೇ ನಿರತರಾಗಿದ್ದರು.

>ಹೃಷ್ಯತೇ ವೈ ಮಹಾದೇವೀ ಮೇನಾ ನೈವ ಪ್ರಹೃಷ್ಯತಿ ।  
ಜುಗುಪ್ಸತ್ಯಸಕೃತ್ತಾಂ ವೈ ದೇವೀಂ ದೇವಂ ತಥೈವ ಸಾ ।।   ೧-೨೯-೩೯
> 
ಇದರಿಂದ ಮಹಾದೇವಿಯು ಹರ್ಷಿತಳಾಗುತ್ತಿದ್ದಳು. ಆದರೆ ಮೇನಳು ಸಂತೋಷಪಡುತ್ತಿರಲಿಲ್ಲ. ಅವಳು ಜುಗುಪ್ಸೆಯಿಂದ ಮತ್ತೆ ಮತ್ತೆ ದೇವೀ ಮತ್ತು ದೇವನನ್ನು ಅಪಮಾನಿಸುತ್ತಿದ್ದಳು.

>ಸಪಾರ್ಷದಸ್ತ್ವನಾಚಾರಸ್ತವ ಭರ್ತಾ ಮಹೇಶ್ವರಃ ।  
ದರಿದ್ರಃ ಸರ್ವದೈವಾಸೌ ಶೀಲಂ ತಸ್ಯ ನ ವರ್ತತೇ ।।   ೧-೨೯-೪೦
> 
“ನಿನ್ನ ಪತಿ ಮಹೇಶ್ವರ ಮತ್ತು ಅವನ ಪಾರ್ಷದರೆಲ್ಲರೂ ಅನಾಚಾರಿಗಳು. ಅವನು ದರಿದ್ರನೂ ಕೂಡ. ಅವನ ವರ್ತನೆಯಲ್ಲಿ ಶೀಲವೆನ್ನುವುದೇ ಇಲ್ಲ.”

>ಮಾತ್ರಾ ತಥೋಕ್ತಾ ವರದಾ ಸ್ತ್ರೀಸ್ವಭಾವಾಚ್ಚ ಚುಕ್ರುಧೇ ।  
ಸ್ಮಿತಂ ಕೃತ್ವಾ ಚ ವರದಾ ಭವಪಾರ್ಶ್ವಮಥಾಗಮತ್ ।।   ೧-೨೯-೪೧
> 
ತಾಯಿಯು ಹೀಗೆ ಹೇಳಲು ವರದೆಯು ಸ್ತ್ರಿಸ್ವಭಾವದಿಂದ ಕ್ರುದ್ಧಳಾದಳು. ಆ ವರದೆಯು ಮುಗುಳ್ನಗುತ್ತಾ ಭವನ ಬಳಿ ಬಂದಳು.

>ವಿವರ್ಣವದನಾ ದೇವೀ ಮಹಾದೇವಮಭಾಷತ ।  
ನೇಹ ವತ್ಸ್ಯಾಮ್ಯಹಂ ದೇವ ನಯ ಮಾಂ ಸ್ವಂ ನಿಕೇತನಮ್ ।।   ೧-೨೯-೪೨
> 
ವಿವರ್ಣವದನಳಾದ ದೇವಿಯು ಮಹಾದೇವನಿಗೆ ಹೇಳಿದಳು: “ದೇವ! ನನಗಿನ್ನು ಇಲ್ಲಿ ವಾಸಿಸುವುದು ಬೇಡವಾಗಿದೆ. ನನಗೆ ನಮ್ಮದೇ ಸ್ವಂತ ಹೊಸ ಮನೆಯು ಬೇಕು.”

>ತಥಾ ಕರ್ತುಂ ಮಹಾದೇವಃ ಸರ್ವಲೋಕಾನವೈಕ್ಷತ ।  
ವಾಸಾರ್ಥಂ ರೋಚಯಾಮಾಸ ಪೃಥಿವ್ಯಾಂ ಕುರುನಂದನ ।।   ೧-೨೯-೪೩
> 
ಕುರುನಂದನ! ಹಾಗೆ ಮಾಡಲು ಮಹಾದೇವನು ಲೋಕಗಳೆಲ್ಲವನ್ನೂ ವೀಕ್ಷಿಸಿದನು. ಆಗ ಮಹಾತೇಜಸ್ವೀ ಮಹೇಶ್ವರನು ಆವಾಸಕ್ಕೆ ಪೃಥ್ವಿಯಲ್ಲಿ ಸಿದ್ಧಿಕ್ಷೇತ್ರ ವಾರಾಣಸೀ ಪುರಿಯನ್ನೇ ಮೆಚ್ಚಿಕೊಂಡನು.

>ವಾರಾಣಸೀ ಮಹಾತೇಜಾಃ ಸಿದ್ಧಿಕ್ಶೇತ್ರಂ ಮಹೇಶ್ವರಃ ।  
ದಿವೋದಾಸೇನ ತಾಂ ಜ್ಞಾತ್ವಾ ನಿವಿಷ್ಟಾಂ ನಗರೀಂ ಭವಃ ।।   ೧-೨೦-೪೪  
ಪಾರ್ಶ್ವೇ ತಿಷ್ಠಂತಮಾಹೂಯ ನಿಕುಂಭಮಿದಮಬ್ರವೀತ್ ।  
ಗಣೇಶ್ವರ ಪುರೀಂ ಗತ್ವಾ ಶೂನ್ಯಾಂ ವಾರಾಣಸೀಂ ಕುರು ।।   ೧-೨೯-೪೫  
ಮೃದುನೈವಾಭ್ಯುಪಾಯೇನ ಹ್ಯತಿವೀರ್ಯಃ ಸ ಪಾರ್ಥಿವಃ ।  
> 
ಆ ನಗರಿಯಲ್ಲಿ ದಿವೋದಾಸನು ವಾಸಿಸುತ್ತಿದ್ದಾನೆ ಎಂದು ತಿಳಿದು ಭವನು ಪಕ್ಕದಲ್ಲಿ ನಿಂತಿದ್ದ ನಿಕುಂಭನನ್ನು ಕರೆದು ಹೇಳಿದನು: “ಗಣೇಶ್ವರ! ವಾರಾಣಸೀ ಪುರಿಗೆ ಹೋಗಿ ಅದನ್ನು ಶೂನ್ಯವನ್ನಾಗಿ ಮಾಡು. ಇದನ್ನು ನಯದಿಂದ ಮತ್ತು ಉಪಾಯದಿಂದ ಮಾಡು. ಏಕೆಂದರೆ ಆ ಪಾರ್ಥಿವನು ಅತಿವೀರ್ಯನು.”

>ತತೋ ಗತ್ವಾ ನಿಕುಂಭಸ್ತು ಪೂರೀಂ ವಾರಾಣಸೀಂ ತದಾ ।।   ೧-೨೯-೪೬  
ಸ್ವಪ್ನೇ ನಿದರ್ಶಯಾಮಾಸ ಕಂಡುಕಂ ನಾಮ ನಾಪಿತಮ್ ।  
ಶ್ರೇಯಸ್ತೇಽಹಂ ಕರಿಷ್ಯಾಮಿ ಸ್ಥಾನಂ ಮೇ ರೋಚಯಾನಘ ।।   ೧-೨೯-೪೭  
ಮದ್ರೂಪಾಂ ಪ್ರತಿಮಾಂ ಕೃತ್ವಾ ನಗರ್ಯಂತೇ ತಥೈವ ಚ ।  
> 
ಅನಂತರ ನಿಕುಂಭನು ವಾರಾಣಸೀ ಪುರಿಗೆ ಹೋಗಿ ಕಂಡುಕ ಎಂಬ ಹೆಸರಿನ ಕ್ಷೌರಿಕನಿಗೆ ಸ್ವಪ್ನದಲ್ಲಿ ಕಾಣಿಸಿಕೊಂಡು ಹೇಳಿದನು: “ಅನಘ! ಈ ನಗರದ ಗಡಿಯಲ್ಲಿ ನನ್ನ ರೂಪದ ಪ್ರತಿಮೆಯನ್ನು ಮಾಡಿ ನನಗೆ ಇಷ್ಟವಾಗುವಂಥಹ ಸ್ಥಾನವನ್ನು ಕಲ್ಪಿಸು. ನಿನಗೆ ನಾನು ಶ್ರೇಯಸ್ಸನ್ನುಂಟುಮಾಡುತ್ತೇನೆ.”

>ತತಃ ಸ್ವಪ್ನೇ ಯಥೋದ್ದಿಷ್ಟಂ ಸರ್ವಂ ಕಾರಿತವಾನ್ನೃಪ ।।   ೧-೨೯-೪೮  
ಪುರೀದ್ವಾರೇ ತು ವಿಜ್ಞಾಪ್ಯ ರಾಜಾನಂ ಚ ಯಥಾವಿಧಿ ।  
ಪೂಜಾಂ ತು ಮಹತೀಂ ತಸ್ಯ ನಿತ್ಯಮೇವ ಪ್ರಯೋಜಯತ್ ।।   ೧-೨೯-೪೯  
ಗಂಧೈಶ್ಚ ಧೂಪಮಾಲ್ಯೈಶ್ಚ ಪ್ರೋಕ್ಷಣೀಯೈಸ್ತಥೈವ ಚ ।  
ಅನ್ನಪಾನಪ್ರಯೋಗೈಶ್ಚ ಅತ್ಯದ್ಭುತಮಿವಾಭವತ್।   ।।   ೧-೨೯-೫೦  
> 
ನೃಪ! ಅನಂತರ ಕಂಡುಕನು ಸ್ವಪ್ನದಲ್ಲಿ ಕಂಡಂತೆ ಎಲ್ಲವನ್ನೂ ಮಾಡಿಸಿದನು. ಯಥಾವಿಧಿಯಾಗಿ ರಾಜನಿಗೆ ತಿಳಿಸಿ ಪುರೀದ್ವಾರದಲ್ಲಿ ನಿತ್ಯವೂ ನಿಕುಂಭನಿಗೆ ಮಹಾ ಪೂಜೆಯನ್ನು ನಿಯೋಜಿಸಿದನು. ಗಂಧ, ಧೂಪ, ಮಾಲೆ, ಪ್ರೋಕ್ಷಣೀಯಗಳು, ಅನ್ನ-ಪಾನ ನೈವೇದ್ಯಗಳು ಇವೇ ಮೊದಲಾದವುಗಳಿಂದ ಆ ಪೂಜೆಯು ಅತ್ಯದ್ಭುತವಾಗಿತ್ತು.

>ಏವಂ ಸಂಪೂಜ್ಯತೇ ತತ್ರ ನಿತ್ಯಮೇವ ಗಣೇಶ್ವರಃ ।  
ತತೋ ವರಸಹಸ್ರಂ ತು ನಾಗರಾಣಾಂ ಪ್ರಯಚ್ಛತಿ ।  
ಪುತ್ರಾನ್ ಹಿರಣ್ಯಮಾಯುಶ್ಚ ಸರ್ವಾನ್ಕಾಮಾಂಸ್ತಥೈವ ಚ ।।   ೧-೨೯-೫೧
> 
ಹೀಗೆ ನಿತ್ಯವೂ ಪೂಜಿಸಲ್ಪಡುತ್ತಿದ್ದ ಗಣೇಶ್ವರನು ನಾಗರಿಕರಿಗೆ ಸಹಸ್ರಾರು ವರಗಳನ್ನಿತ್ತನು – ಪುತ್ರರು, ಚಿನ್ನ, ಆಯಸ್ಸು, ಮತ್ತು ಸರ್ವ ಕಾಮನೆಗಳನ್ನೂ ಪೂರೈಸಿದನು.

>ರಾಜ್ಞಸ್ತು ಮಹಿಷೀ ಶ್ರೇಷ್ಠಾ ಸುಯಶಾ ನಾಮ ವಿಶ್ರುತಾ ।  
ಪುತ್ರಾರ್ಥಮಾಗತಾ ದೇವೀ ಸಾಧ್ವೀ ರಾಜ್ಞಾ ಪ್ರಚೋದಿತಾ ।।   ೧-೨೯-೫೨
> 
ರಾಜಾ ದಿವೋದಾಸನ ಮಹಿಷೀ ಶ್ರೇಷ್ಠಳು ಸುಯಶಾ ಎಂಬ ಹೆಸರಿನಿಂದ ವಿಶ್ರುತಳಾಗಿದ್ದಳು. ರಾಜನಿಂದ ಪ್ರಚೋದಿತಳಾದ ಆ ಸಾಧ್ವೀ ದೇವಿಯು ಪುತ್ರನಿಗಾಗಿ ಅಲ್ಲಿಗೆ ಆಗಮಿಸಿದಳು.

>ಪೂಜಾಂ ತು ವಿಪುಲಾಂ ಕೃತ್ವಾ ದೇವೀ ಪುತ್ರಮಯಾಚತ ।  
ಪುನಃ ಪುನರಥಾಗಮ್ಯ ಬಹುಶಃ ಪುತ್ರಕಾರಣಾತ್ ।।   ೧-೨೯-೫೩
> 
ಆ ದೇವಿಯು ವಿಪುಲ ಪೂಜೆಗೈದು ಪುತ್ರನನ್ನು ಯಾಚಿಸಿದಳು. ಪುತ್ರಕಾರಣದಿಂದ ಅವಳು ಅನೇಕ ಬಾರಿ ಪುನಃ ಪುನಃ ಅಲ್ಲಿಗೆ ಬಂದಳು.

>ನ ಪ್ರಯಚ್ಛತಿ ಪುತ್ರಂ ಹಿ ನಿಕುಂಭಃ ಕಾರಣೇನ ಹಿ ।  
ರಾಜಾ ತು ಯದಿ ನಃ ಕುಪ್ಯೇತ್ಕಾರ್ಯಸಿದ್ಧಿಸ್ತತೋ ಭವೇತ್ ।।   ೧-೨೯-೫೪
> 
“ರಾಜನು ನನ್ನ ಮೇಲೆ ಕುಪಿತನಾದರೆ ಕಾರ್ಯಸಿದ್ಧಿಯಾಗುತ್ತದೆ” ಎಂಬ ಕಾರಣದಿಂದ ನಿಕುಂಭನು ಅವಳಿಗೆ ಪುತ್ರನನ್ನು ನೀಡಲಿಲ್ಲ.

>ಅಥ ದೀರ್ಘೇಣ ಕಾಲೇನ ಕ್ರೋಧೋ ರಾಜಾನಮಾವಿಶತ್ ।  
ಭೂತ ಏಷ ಮಹಾಂದ್ವಾರಿ ನಾಗರಾಣಾಂ ಪ್ರಯಚ್ಛತಿ ।।   ೧-೨೯-೫೫  
ಪ್ರೀತೋ ವರಾನ್ವೈ ಶತಶೋ ಮಮ ಕಿಂ ನ ಪ್ರಯಚ್ಛತಿ ।  
> 
ದೀರ್ಘ ಕಾಲದ ನಂತರ ಕ್ರೋಧವು ರಾಜನನ್ನು ಆವೇಶಿಸಿತು. “ಮಹಾದ್ವಾರದಲ್ಲಿರುವ ಈ ಭೂತನು ನಾಗರಿಕರಿಗೆ ಪ್ರೀತನಾಗಿ ನೂರಾರು ವರಗಳನ್ನು ನೀಡುತ್ತಾನೆ. ಆದರೆ ನನಗೆ ಏಕೆ ನೀಡುತ್ತಿಲ್ಲ?

>ಮಾಮಕೈಃ ಪೂಜ್ಯತೇ ನಿತ್ಯಂ ನಗರ್ಯಾ ಮೇ ಸದೈವ ಹಿ ।।   ೧-೨೯-೫೬  
ವಿಜ್ಞಾಪಿತೋ ಮಯಾತ್ಯರ್ಥಂ ದೇವ್ಯಾ ಮೇ ಪುತ್ರಕಾರಣಾತ್ ।   
ನ ದದಾತಿ ಚ ಪುತ್ರಂ ಮೇ ಕೃತಘ್ನಃ ಕೇನ ಹೇತುನಾ ।।   ೧-೨೯-೫೭
> 
>ನನ್ನದೇ ನಗರದಲ್ಲಿ ನನ್ನದೇ ಜನರು ಸದಾ ಇವನನ್ನು ಪೂಜಿಸುತ್ತಿದ್ದಾರೆ. ನನ್ನ ದೇವಿಗೆ ಪುತ್ರನು ಬೇಕೆಂದು ನಾನೂ ಕೂಡ ವಿಜ್ಞಾಪಿಸಿಕೊಂಡಿದ್ದೇನೆ. ಆದರೂ ಈ ಕೃತಘ್ನನು ಯಾವುದೋ ಕಾರಣದಿಂದ ನನಗೆ ಪುತ್ರನನ್ನು ನೀಡುತ್ತಿಲ್ಲ.
> 
>ತತೋ ನಾರ್ಹತಿ ಸತ್ಕಾರಂ ಮತ್ಸಕಾಶಾದ್ವಿಶೇಷತಃ ।  
ತಸ್ಮಾತ್ತು ನಾಶಯಿಷ್ಯಾಮಿ ಸ್ಥಾನಮಸ್ಯ ದುರಾತ್ಮನಃ ।।   ೧-೨೯-೫೮
> 
ಆದುದರಿಂದ ಇವನು ನನ್ನ ವಿಶೇಷ ಸತ್ಕಾರಗಳಿಗೆ ಅರ್ಹನಲ್ಲ. ಈ ದುರಾತ್ಮನ ಸ್ಥಾನವನ್ನು ನಾಶಪಡಿಸುತ್ತೇನೆ.”

>ಏವಂ ಸ ತು ವಿನಿಶ್ಚಿತ್ಯ ದುರಾತ್ಮಾ ರಾಜಕಿಲ್ಬಿಷೀ ।  
ಸ್ಥಾನಂ ಗಣಪತೇಸ್ತಸ್ಯ ನಾಶಯಾಮಾಸ ದುರ್ಮತಿಃ ।।   ೧-೨೯-೫೯
> 
ಹೀಗೆ ನಿಶ್ಚಯಿಸಿ ದುರಾತ್ಮಾ ರಾಜಕಿಲ್ಬಿಷೀ ದುರ್ಮತಿಯು ಗಣಪತಿಯ ಸ್ಥಾನವನ್ನು ನಾಶಗೊಳಿಸತೊಡಗಿದನು.

>ಭಗ್ನಮಾಯತನಂ ದೃಷ್ಟ್ವಾ ರಾಜಾನಮಶಪತ್ಪ್ರಭುಃ ।  
ಯಸ್ಮಾದನಪರಾಧಸ್ಯ ತ್ವಯಾ ಸ್ಥಾನಂ ವಿನಾಶಿತಮ್ ।  
ಪುರ್ಯಕಸ್ಮಾದಿಯಂ ಶೂನ್ಯಾ ತವ ನೂನಂ ಭವಿಷ್ಯತಿ ।।   ೧-೨೯-೬೦
> 
ತನ್ನ ವಾಸಸ್ಥಾನವು ಭಗ್ನವಾದುದನ್ನು ಕಂಡ ಪ್ರಭು ನಿಕುಂಭನು ರಾಜನನ್ನು ಶಪಿಸುತ್ತಾ ಹೇಳಿದನು: “ನೀನು ಅನಪರಾಧಿಯಾದ ನನ್ನ ಸ್ಥಾನವನ್ನು ನಾಶಗೊಳಿಸಿದ್ದೀಯೆ. ಆದುದರಿಂದ ನಿನ್ನ ಈ ಪುರಿಯೂ ಅಕಸ್ಮಾತ್ ಜನಶೂನ್ಯವಾಗುತ್ತದೆ.”

>ತತಸ್ತೇನ ತು ಶಾಪೇನ ಶೂನ್ಯಾ ವಾರಾಣಸೀ ತದಾ ।  
ಶಪ್ತ್ವಾ ಪುರೀಂ ನಿಕುಂಭಸ್ತು ಮಹಾದೇವಮಥಾಗಮತ್ ।।   ೧-೨೯-೬೧
> 
ಅನಂತರ ಅವನ ಶಾಪದಿಂದ ವಾರಾಣಸಿಯು ಶೂನ್ಯವಾಯಿತು. ಪುರಿಯನ್ನು ಶಪಿಸಿ ನಿಕುಂಭನಾದರೋ ಮಹಾದೇವನ ಬಳಿ ಆಗಮಿಸಿದನು.

>ಅಕಸ್ಮಾತ್ತು ಪುರೀ ಸಾ ತು ವಿದ್ರುತಾ ಸರ್ವತೋದಿಶಮ್ ।  
ತಸ್ಯಾಂ ಪುರ್ಯಾಂ ತತೋ ದೇವೋ ನಿರ್ಮಮೇ ಪದಮಾತ್ಮನಃ ।।   ೧-೨೯-೬೨
> 
ಅಕಸ್ಮಾತ್ತಾಗಿ ಆ ಪುರಿಯ ಜನರು ಎಲ್ಲಕಡೆ ಓಡಿ ಹೋದರು. ಅನಂತರ ದೇವನು ಆ ಪುರಿಯಲ್ಲಿ ವಾಸಿಸತೊಡಗಿದನು.

>ರಮತೇ ತತ್ರ ವೈ ದೇವೋ ರಮಮಾಣೋ ಗಿರೇಃ ಸುತಾಮ್ ।  
ನ ರತಿಂ ತತ್ರ ವೈ ದೇವೀ ಲಭತೇ ಗೃಹವಿಸ್ಮಯಾತ್ ।  
ವಸಾಮ್ಯತ್ರ ನ ಪುರ್ಯಾಂ ತು ದೇವೀ ದೇವಮಥಾಬ್ರವೀತ್ ।।   ೧-೨೯-೬೩
> 
ಗಿರಿಯ ಸುತೆಯನ್ನು ರಮಿಸುತ್ತಾ ಅಲ್ಲಿ ದೇವನು ಆನಂದದಿಂದ ಇರುತ್ತಿದ್ದನು. ಆದರೆ ದೇವಿಯು ಅಲ್ಲಿ ಸಂತೋಷದಿಂದಿರಲಿಲ್ಲ. ಯಾವುದು ತನ್ನ ಮನೆಯೆಂದು ವಿಸ್ಮಯದಿಂದಲೇ ಇರುತ್ತಿದ್ದಳು. ಆ ದೇವಿಯು “ಈ ಪುರಿಯಲ್ಲಿ ನನಗೆ ಇರುವುದು ಬೇಡ” ಎಂದು ದೇವನಿಗೆ ಹೇಳಿದಳು.

>ದೇವ ಉವಾಚ  
ನಾಹಂ ವೇಶ್ಮನಿ ವತ್ಸ್ಯಾಮಿ ಅವಿಮುಕ್ತಂ ಹಿ ಮೇ ಗೃಹಮ್ ।  
ನಾಹಂ ತತ್ರ ಗಮಿಷ್ಯಾಮಿ ಗಚ್ಛ ದೇವಿ ಗೃಹಂ ಪ್ರತಿ ।।   ೧-೨೯-೬೪
> 
ದೇವನು ಹೇಳಿದನು: “ನಾನು ಬೇರೆ ಯಾವ ಮನೆಯಲ್ಲಿಯೂ ವಾಸಿಸುವುದಿಲ್ಲ. ಈ ಅವಿಮುಕ್ತ ಕ್ಷೇತ್ರವೇ ನನ್ನ ಮನೆಯು. ನಾನು ಬೇರೆ ಎಲ್ಲಿಗೂ ಹೋಗುವುದಿಲ್ಲ. ದೇವೀ! ನೀನೇ ಆ ಮನೆಗೆ ಹೋಗು.”

>ಹಸನ್ನುವಾಚ ಭಗವಾಂಸ್ತ್ರ್ಯಮ್ಬಕಸ್ತ್ರಿಪುರಾಂತಕಃ ।  
ತಸ್ಮಾತ್ತದವಿಮುಕ್ತಂ ಹಿ ಪ್ರೋಕ್ತಂ ದೇವೇನ ವೈ ಸ್ವಯಮ್ ।।   ೧-೨೯-೬೫
> 
ಭಗವಾನ್ ತ್ರ್ಯಂಬಕ ತ್ರಿಪುರಾಂತಕ ದೇವನು ಸ್ವಯಂ ನಸುನಗುತ್ತಾ ಹೀಗೆ ಹೇಳಿದ್ದನು.

>ಏವಂ ವಾರಾಣಸೀ ಶಪ್ತಾ ಅವಿಮುಕ್ತಂ ಚ ಕೀರ್ತಿತಮ್ ।।   ೧-೨೯-೬೬
> 
ಆದುದರಿಂದ ಶಪಿತ ವಾರಾಣಸಿಯು ಅವಿಮುಕ್ತ ಎಂಬ ಹೆಸರನ್ನು ಪಡೆದುಕೊಂಡಿತು.

ಯಸ್ಮಿನ್ವಸತಿ ವೈ ದೇವಃ ಸರ್ವದೇವನಮಸ್ಕೃತಃ ।  
ಯುಗೇಷು ತ್ರಿಷು ಧರ್ಮಾತ್ಮಾ ಸಹ ದೇವ್ಯಾ ಮಹೇಶ್ವರಃ ।।  ೧-೨೯-೬೭

ಸರ್ವದೇವ ನಮಸ್ಕೃತ ಮಹೇಶ್ವರ ದೇವನು ಧರ್ಮಾತ್ಮ ದೇವಿಯ ಸಹಿತ ಮೂರು ಯುಗಗಳು ಅಲ್ಲಿಯೇ ವಾಸಿಸುತ್ತಾನೆ.

>ಅಂತರ್ಧಾನಂ ಕಲೌ ಯಾತಿ ತತ್ಪುರಂ ಹಿ ಮಹಾತ್ಮನಃ ।  
ಅಂತರ್ಹಿತೇ ಪುರೇ ತಸ್ಮಿನ್ ಪುರೀ ಸಾ ವಸತೇ ಪುನಃ ।  
ಏವಂ ವಾರಾಣಸೀ ಶಪ್ತಾ ನಿವೇಶಂ ಪುನರಾಗತಾ ।।   ೧-೨೯-೬೮
> 
ಕಲಿಯುಗದಲ್ಲಿ ಮಹಾತ್ಮನ ಆ ಪುರಿಯು ಅಂತರ್ಧಾನವಾಗುತ್ತದೆ. ಆ ಪುರಿಯು ಅಂತರ್ಧಾನವಾಗಲು ವಾರಾಣಸೀ ಪುರಿಯಲ್ಲಿ ಪುನಃ ಜನರು ವಾಸಿಸತೊಡಗುತ್ತಾರೆ. ಹೀಗೆ ವಾರಾಣಸಿಯು ಶಪಿಸಲ್ಪಟ್ಟು ಪುನಃ ಜನರು ನಿವಾಸಿಸುತ್ತಾರೆ.

>ಭದ್ರಶ್ರೇಣ್ಯಸ್ಯ ಪುತ್ರೋ ವೈ ದುರ್ದಮೋ ನಾಮ ವಿಶ್ರುತಃ ।  
ದಿವೋದಾಸೇನ ಬಾಲೇತಿ  ಘೃಣಯಾ ಸ ವಿವರ್ಜಿತಃ ।।   ೧-೨೯-೬೯
> 
ಭದ್ರಶ್ರೇಣ್ಯನಿಗೆ ದುರ್ದಮ ಎಂಬ ಹೆಸರಿನ ವಿಶ್ರುತ ಪುತ್ರನಿದ್ದನು. ದಿವೋದಾಸನು ಅವನನ್ನು ಬಾಲಕನೆಂದು ಕರುಣಿಯಿಂದ ಜೀವಂತ ಬಿಟ್ಟುಬಿಟ್ಟಿದ್ದನು.

>ಹೈಹಯಸ್ಯ ತು ದಾಯಾದ್ಯಂ ಕೃತವಾನ್ವೈ ಮಹೀಪತಿಃ ।  
ಆಜಹ್ರೇ ಪಿತೃದಾಯಾದ್ಯಂ ದಿವೋದಾಸಹೃತಂ ಬಲಾತ್ ।।   ೧-೨೯-೭೦
> 
ಆ ಮಹೀಪತಿಯು ಹೈಹಯನ ಪುತ್ರನಾಗಲು ಒಪ್ಪಿಕೊಂಡು ಅವನ ಸಹಾಯದಿಂದ ಬಲವನ್ನುಪಯೋಗಿಸಿ ದಿವೋದಾಸನು ಅಪಹರಿಸಿದ್ದ ತನ್ನ ಪಿತೃ ಸಂಪತ್ತಿಯನ್ನು ಹಿಂದೆ ಪಡೆದುಕೊಂಡನು.

>ಭದ್ರಶ್ರೇಣ್ಯಸ್ಯ ಪುತ್ರೇಣ ದುರ್ದಮೇನ ಮಹಾತ್ಮನಾ ।  
ವೈರಸ್ಯಾಂತಂ ಮಹಾರಾಜ ಕ್ಷತ್ರಿಯೇಣ ವಿಧಿತ್ಸತಾ ।।   ೧-೨೯-೭೧
> 
ಮಹಾರಾಜ! ವೈರವನ್ನು ಅಂತ್ಯಗೊಳಿಸಲೇ ಭದ್ರಶ್ರೇಣ್ಯನ ಆ ಮಹಾತ್ಮ ಕ್ಷತ್ರಿಯ ಪುತ್ರ ದುರ್ದಮನು ಹಾಗೆ ಮಾಡಿದನು.

>ದಿವೋದಾಸಾದ್ದೃಷದ್ವತ್ಯಾಂ ವೀರೋ ಜಜ್ಞೇ ಪ್ರತರ್ದನಃ ।  
ತೇನ ಪುತ್ರೇಣ ಬಾಲೇನ ಪ್ರಹೃತಂ ತಸ್ಯ ವೈ ಪುನಃ ।।   ೧-೨೯-೭೨
> 
ದೃಷದ್ವತಿಯಲ್ಲಿ ದಿವೋದಾಸನಿಗೆ ವೀರ ಪ್ರತರ್ದನನು ಜನಿಸಿದನು. ಆ ಪುತ್ರನು ಬಾಲಕನಾಗಿದ್ದಾಗಲೇ ದುರ್ದಮನಿಂದ ರಾಜ್ಯವನ್ನು ಪುನಃ ಅಪಹರಿಸಿದನು.

>ಪ್ರತರ್ದನಸ್ಯ ಪುತ್ರೌ ದ್ವೌ ವತ್ಸಭಾರ್ಗೌ ಬಭೂವತುಃ ।  
ವತ್ಸಪುತ್ರೋ ಹ್ಯಲರ್ಕಸ್ತು ಸನ್ನತಿಸ್ತಸ್ಯ ಚಾತ್ಮಜಃ ।।   ೧-೨೯-೭೩
> 
ಪ್ರತರ್ದನನಿಗೆ ವತ್ಸ ಮತ್ತು ಭಾರ್ಗ ಎಂಬ ಇಬ್ಬರು ಪುತ್ರರಾದರು. ವತ್ಸನ ಮಗನು ಅಲರ್ಕ ಮತ್ತು ಸನ್ನತಿಯು ಅವನ ಮಗ.

>ಅಲರ್ಕಃ ಕಾಶಿರಾಜಸ್ತು ಬ್ರಹ್ಮಣ್ಯಃ ಸತ್ಯಸಂಗರಃ ।  
ಅಲರ್ಕಂ ಪ್ರತಿ ರಾಜರ್ಷಿಂ ಶ್ಲೋಕೋ ಗೀತಃ ಪುರಾತನೈಃ ।।   ೧-೨೯-೭೪
> 
ಕಾಶಿರಾಜ ಅಲರ್ಕನಾದರೋ ಬ್ರಹ್ಮಣ್ಯನೂ ಸತ್ಯಸಂಗರನೂ ಆಗಿದ್ದನು. ರಾಜರ್ಷಿ ಅಲರ್ಕನ ಕುರಿತು ಪುರಾತನರು ಈ ಶ್ಲೋಕವನ್ನು ಹಾಡುತ್ತಾರೆ.

>ಷಷ್ಟಿವರ್ಷಸಹಸ್ರಾಣಿ ಷಷ್ಟಿಂ ವರ್ಷಶತಾನಿ ಚ ।  
ಯುವಾ ರೂಪೇಣ ಸಂಪನ್ನ ಆಸೀತ್ಕಾಶಿಕುಲೋದ್ವಹಃ ।।   ೧-೨೯-೭೫
> 
“ಕಾಶಿಕುಲೋದ್ವಹ ಅಲರ್ಕನು ಅರವತ್ತಾರು ಸಾವಿರ ಆರುನೂರು ವರ್ಷಗಳ ಪರ್ಯಂತ ಯೌವನ ಮತ್ತು ರೂಪ ಸಂಪನ್ನನಾಗಿದ್ದನು.”

>ಲೋಪಾಮುದ್ರಾಪ್ರಸಾದೇನ ಪರಮಾಯುರವಾಪ ಸಃ ।  
ತಸ್ಯಾಸೀತ್ಸುಮಹದ್ರಾಜ್ಯಂ ರೂಪಯೌವನಶಾಲಿನಃ ।  
> 
ಲೋಪಾಮುದ್ರೆಯ ಪ್ರಸಾದದಿಂದ ಅವನು ದೀರ್ಘಾಯುವಾಗಿದ್ದನು. ಆ ರೂಪಯೌವನಶಾಲಿಯ ರಾಜ್ಯವು ಅತಿ ವಿಶಾಲವಾಗಿತ್ತು.

>ಶಾಪಸ್ಯಾಂತೇ ಮಹಾಬಾಹುರ್ಹತ್ವಾ ಕ್ಷೇಮಕರಾಕ್ಷಸಮ್ ।।   ೧-೨೯-೭೬
ರಮ್ಯಾಂ ನಿವೇಶಯಾಮಾಸ ಪುರೀಂ ವಾರಾಣಸೀಂ ಪುನಃ ।  
> 
ಮಹಾಬಾಹು ಅಲರ್ಕನು ನಿಕುಂಭನ ಶಾಪವು ಅಂತ್ಯವಾಗಲು ಕ್ಷೇಮಕನೆನ್ನುವ ರಾಕ್ಷಸನನ್ನು ಸಂಹರಿಸಿ ರಮ್ಯವಾದ ವಾರಾಣಸೀ ಪುರಿಯಲ್ಲಿ ಜನರು ಪುನಃ ವಾಸಿಸುವಂತೆ ಮಾಡಿದನು.

>ಸನ್ನತೇರಪಿ ದಾಯಾದಃ ಸುನೀಥೋ ನಾಮ ಧಾರ್ಮಿಕಃ ।।   ೧-೨೯-೭೭  
ಸುನೀಥಸ್ಯ ತು ದಾಯಾದಃ ಕ್ಷೇಮ್ಯೋ ನಾಮ ಮಹಾಯಶಾಃ ।  
ಕ್ಷೇಮ್ಯಸ್ಯ ಕೇತುಮಾನ್ಪುತ್ರಃ ಸುಕೇತುಸ್ತಸ್ಯ ಚಾತ್ಮಜಃ ।।   ೧-೨೯-೭೮
> 
ಸನ್ನತಿಯ ಪುತ್ರನು ಸುನೀಥ ಎಂಬ ಹೆಸರಿನ ಪರಮ ಧಾರ್ಮಿಕನಾಗಿದ್ದನು. ಸುನೀಥನ ಮಗನು ಕ್ಷೇಮ ಎಂಬ ಹೆಸರಿನ ಮಹಾಯಶಸ್ವಿಯು. ಕ್ಷೇಮನ ಪುತ್ರನು ಕೇತುಮಾನ್ ಮತ್ತು ಸುಕೇತುವು ಅವನ ಮಗನು.

>ಸುಕೇತೋಸ್ತನಯಶ್ಚಾಪಿ ಧರ್ಮಕೇತುರಿತಿ ಸ್ಮೃತಃ ।  
ಧರ್ಮಕೇತೋಸ್ತು ದಾಯಾದಃ ಸತ್ಯಕೇತುರ್ಮಹಾರಥಃ ।।   ೧-೨೯-೭೯
> 
ಸುಕೇತುವಿನ ತನಯನು ಧರ್ಮಕೇತು ಎಂದು ಹೇಳುತ್ತಾರೆ. ಧರ್ಮಕೇತುವಿನ ಮಗನು ಮಹಾರಥ ಸತ್ಯಕೇತುವು.

>ಸತ್ಯಕೇತುಸುತಶ್ಚಾಪಿ ವಿಭುರ್ನಾಮ ಪ್ರಜೇಶ್ವರಃ ।  
ಆನರ್ತಸ್ತು ವಿಭೋಃ ಪುತ್ರಃ ಸುಕುಮಾರಸ್ತು ತತ್ಸುತಃ ।।   ೧-೨೯-೮೦
> 
ಸತ್ಯಕೇತುವಿನ ಮಗನು ವಿಭು ಎಂಬ ಹೆಸರಿನ ಪ್ರಜೇಶ್ವರನು. ಆನರ್ತನು ವಿಭುವಿನ ಪುತ್ರನು ಮತ್ತು ಸುಕುಮಾರನು ಅವನ ಮಗನು.

>ಸುಕುಮಾರಸ್ಯ ಪುತ್ರಸ್ತು ಧೃಷ್ಟಕೇತುಃ ಸುಧಾರ್ಮಿಕಃ ।  
ಧೃಷ್ಟಕೇತೋಸ್ತು ದಾಯಾದೋ ವೇಣುಹೋತ್ರಃ ಪ್ರಜೇಶ್ವರಃ ।।   ೧-೨೯-೮೧
> 
ಸುಧಾರ್ಮಿಕ ಧೃಷ್ಟಕೇತುವು ಸುಕುಮಾರನ ಮಗನು. ಪ್ರಜೇಶ್ವರ ವೇಣುಹೋತ್ರನು ಧೃಷ್ಟಕೇತುವಿನ ಮಗನು.

>ವೇಣುಹೋತ್ರಸುತಶ್ಚಾಪಿ ಭರ್ಗೋ ನಾಮ ಪ್ರಜೇಶ್ವರಃ ।  
ವತ್ಸಸ್ಯ ವತ್ಸ್ಭೂಮಿಸ್ತು ಭೃಗುಭೂಮಿಸ್ತು ಭಾರ್ಗವಾತ್ ।।   ೧-೨೯-೮೨
> 
ಭರ್ಗ ಎಂಬ ಹೆಸರಿನ ಪ್ರಜೇಶ್ವರನು ವೇಣುಹೋತ್ರನ ಮಗನು. ಪ್ರತರ್ದನನ ಮಕ್ಕಳಾದ ವತ್ಸನಿಗೆ ವತ್ಸಭೂಮಿ ಮತ್ತು ಭಾರ್ಗನಿಗೆ ಭೃಗುಭೂಮಿ ಎಂಬ ಮಕ್ಕಳಾದರು.

>ಏತೇ ತ್ವಂಗಿರಸಃ ಪುತ್ರಾ ಜಾತಾ ವಂಶೇಽಥ ಭಾರ್ಗವೇ ।  
ಬ್ರಾಹ್ಮಣಾಃ ಕ್ಷತ್ರಿಯಾ ವೈಶ್ಯಾಸ್ತಯೋಃ ಪುತ್ರಾಃ ಸಹಸ್ರಶಃ ।  
ಇತ್ಯೇತೇ ಕಾಶಯಃ ಪ್ರೋಕ್ತಾ ನಹುಷಸ್ಯ ನಿಬೋಧ ಮೇ ।।   ೧-೨೯-೮೩
> 
ಇವರು ಅಂಗಿರಸ ಗೋತ್ರದಲ್ಲಿ ಭಾರ್ಗವ ವಂಶದಲ್ಲಿ ಆದ ಗಾಲವನ ವಂಶಜರು. ಅವರಿಗೆ ಸಹಸ್ರಾರು  ಬ್ರಾಹ್ಮಣ, ಕ್ಷತ್ರಿಯ, ಮತ್ತು ವೈಶ್ಯ ಪುತ್ರರಾದರು. ಈಗ ನಾನು ಹೇಳಿದುದು ಕಾಶಿಯ ಕುಲದಲ್ಲಿ ಹುಟ್ಟಿದ ಕ್ಷತ್ರಿಯರ ಕುರಿತು. ನಹುಷನ ವಂಶದ ಕುರಿತು ನನ್ನನ್ನು ಕೇಳು.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ಕಾಶ್ಯಪವರ್ಣನಂ ನಾಮ ಏಕೋನತ್ರಿಂಶೋಽಧ್ಯಾಯಃ

</details>

[^1]: ಹಿಂದಿನ ಅಧ್ಯಾಯದಲ್ಲಿ ಹೇಳಿದ ವೃದ್ಧಶರ್ಮ?

[^2]: ಆಯುರ್ವೇದದ ಎಂಟು ಭಾಗಗಳನ್ನು ಈ ರೀತಿ ವರ್ಣಿಸಲಾಗಿದೆ: ಕಾಯಬಾಲಗ್ರಹೋರ್ಧ್ವಾಂಗಶಲ್ಯದಂಷ್ಟ್ರಾಜರಾವೃಷಾನ್।   ಅಷ್ಟಾವಂಗಾನಿ ತಸ್ಯಾಹುಶ್ಚಿಕಿತ್ಸಾ ಯೇಷು ಸಂಶ್ರಿತಾ।।   (1) ಕಾಯ ಚಿಕಿತ್ಸಾ (2) ಬಾಲಚಿಕಿತ್ಸಾ (3) ಗ್ರಹಚಿಕಿತ್ಸಾ (4) ಊರ್ಧ್ವಾಂಗ ಚಿಕಿತ್ಸಾ (5) ಶಲ್ಯಚಿಕಿತ್ಸಾ (6) ದಂಷ್ಟ್ರಾಚಿಕಿತ್ಸಾ (7) ಜರಾಚಿಕಿತ್ಸಾ (8) ವೃಷಚಿಕಿತ್ಸಾ.

[^3]: ಯದುವಂಶೀ ಮಹಿಷ್ಮಾನನ ಮಗ.
