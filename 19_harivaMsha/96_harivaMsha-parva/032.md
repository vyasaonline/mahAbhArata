+++
title = "032: ಪುರುವಂಶಾನುಕೀರ್ತನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 32**


</details>

<details><summary>ಸಾರ</summary>

ಪುರುವಿನ ವಂಶದಲ್ಲಿ ಋಚೇಯುವಿನ ವಂಶಪರಂಪರೆ – ಅಜಮೀಢವಂಶ, ಪಾಂಚಾಲ ಮತ್ತು ಸೋಮಕವಂಶ, ಕೌರವವಂಶ ಮತ್ತು ಹಾಗೆಯೇ ತುರ್ವಸು, ದ್ರುಹ್ಯು ಮತ್ತು ಅನುವಿನ ಸಂತತಿಗಳ ವರ್ಣನೆ (1-129).


</details>


>ವೈಶಂಪಾಯನ ಉವಾಚ  
ಅನಾಧೃಷ್ಯಸ್ತು ರಾಜರ್ಷಿರೃಚೇಯುಶ್ಚೈಕರಾಟ್ಸ್ಮೃತಃ ।  
ಋಚೇಯೋರ್ಜ್ವಲನಾ ನಾಮ ಭಾರ್ಯಾ ವೈ ತಕ್ಷಕಾತ್ಮಜಾ ।।   ೧-೩೨-೧
> 
ವೈಶಂಪಾಯನನು ಹೇಳಿದನು: “ರಾಜರ್ಷಿ ಋಚೇಯುವು ಏಕಛತ್ರ ಸಾಮ್ರಾಟನೆಂದು ಕರೆಯಲ್ಪಟ್ಟಿದ್ದನು. ಅವನು ಇತರರಿಗೆ ಅಜೇಯನಾಗಿದ್ದನು. ಋಚೇಯುವಿಗೆ ತಕ್ಷಕಾತ್ಮಜೆ ಜ್ವಲನಾ ಎಂಬ ಹೆಸರಿನ ಪತ್ನಿಯಿದ್ದಳು.

>ತಸ್ಯಾಂ ಸ ದೇವ್ಯಾಂ ರಾಜರ್ಷಿರ್ಮತಿನಾರೋ ಮಹೀಪತಿಃ ।  
ಮತಿನಾರಸುತಾಶ್ಚಾಸಂಸ್ತ್ರಯಃ ಪರಮಧಾರ್ಮಿಕಾಃ ।।   ೧-೩೨-೨
> 
ಆ ದೇವಿಯಲ್ಲಿ ರಾಜರ್ಷಿ ಮಹೀಪತಿ ಮತಿನಾರನು ಜನಿಸಿದನು. ಮತಿನಾರನಿಗೆ ಮೂವರು ಪರಮಧಾರ್ಮಿಕ ಪುತ್ರರಾದರು.

>ತಂಸುರಾದ್ಯಃ ಪ್ರತಿರಥಃ ಸುಬಾಹುಶ್ಚೈವ ಧಾರ್ಮಿಕಃ ।  
ಗೌರೀ ಕನ್ಯಾ ಚ ವಿಖ್ಯಾತಾ ಮಾಂಧಾತೃಜನನೀ ಶುಭಾ ।।   ೧-೩೨-೩
> 
ಮೊದಲನೆಯವನು ತಂಸು, ನಂತರ ಪ್ರತಿರಥ ಮತ್ತು ಧರ್ಮಾತ್ಮ ಸುಬಾಹು. ಮತಿನಾರನಿಗೆ ಗೌರೀ ಎಂಬ ಕನ್ಯೆಯೂ ಇದ್ದಳು. ಆ ಶುಭೆಯೇ ಮಾಂಧಾತನ ಜನನಿ ಎಂದು ವಿಖ್ಯಾತಳಾಗಿದ್ದಳು.

>ಸರ್ವೇ ವೇದವಿದಸ್ತತ್ರ ಬ್ರಹ್ಮಣ್ಯಾಃ ಸತ್ಯವಾದಿನಃ ।  
ಸರ್ವೇ ಕೃತಾಸ್ತ್ರಾ ಬಲಿನಃ ಸರ್ವೇ ಯುದ್ಧವಿಶಾರದಾಃ ।।   ೧-೩೨-೪
> 
ಅವರೆಲ್ಲರೂ ವೇದವಿದರೂ ಬ್ರಹ್ಮಣ್ಯರೂ ಸತ್ಯವಾದಿಗಳೂ ಆಗಿದ್ದರು. ಎಲ್ಲರೂ ಕೃತಾಸ್ತ್ರರಾಗಿದ್ದರು. ಆ ಎಲ್ಲ ಬಲಶಾಲಿಗಳೂ ಯುದ್ಧವಿಶಾರದರಾಗಿದ್ದರು.

>ಪುತ್ರಃ ಪ್ರತಿರಥಸ್ಯಾಸೀತ್ಕಣ್ವಃ ಸಮಭವನ್ನೃಪಃ ।  
ಮೇಧಾತಿಥಿಃ ಸುತಸ್ತಸ್ಯ ಯಸ್ಮಾತ್ಕಾಣ್ವಾಯನಾ ದ್ವಿಜಾಃ ।।   ೧-೩೨-೫
> 
ಪ್ರತಿರಥನಿಗೆ ನೃಪ ಕಣ್ವನು ಪುತ್ರನಾದನು. ಅವನ ಪುತ್ರನು ಮೇಧಾತಿಥಿಯು. ಅವನಿಂದ ಕಣ್ವಾಯನ ಬ್ರಾಹ್ಮಣರ ಪರಂಪರೆಯು ಪ್ರಚಲಿತವಾಯಿತು.

>ಈಲಿನೀ ಭೂಪ ಯಸ್ಯಾಽಽಸೀತ್ಕನ್ಯಾ ವೈ ಜನಮೇಜಯ ।  
ಬ್ರಹ್ಮವಾದಿನ್ಯಧಿ ಸ್ತ್ರೀಂ ಚ ತಂಸುಸ್ತಾಮಭ್ಯಗಚ್ಛತ ।।   ೧-೩೨-೬
> 
ಜನಮೇಜಯ! ಬ್ರಹ್ಮವಾದಿಗಳಲ್ಲಿ ಉತ್ಕೃಷ್ಟನೆಂದೆನಿಸಿದ್ದ ರಾಜನ ಕನ್ಯೆ ಈಲಿನಿಯನ್ನು ತಂಸುವು ಪತ್ನಿಯನ್ನಾಗಿ ಪಡೆದುಕೊಂಡನು.

>ತಂಸೋಃ ಸುರೋಧೋ ರಾಜರ್ಷಿರ್ಧರ್ಮನೇತ್ರೋ ಮಹಾಯಶಾಃ ।  
ಬ್ರಹ್ಮವಾದೀ ಪರಾಕ್ರಾಂತಸ್ತಸ್ಯ ಭಾರ್ಯೋಪದಾನವೀ ।।   ೧-೩೨-೭
> 
ತಂಸುವಿನ ಮಗನು ರಾಜರ್ಷಿ ಸುರೋಧನು. ಅವನು ಧರ್ಮನೇತ್ರನೆಂದೂ ಮಹಾಯಶಸ್ಸನ್ನು ಹೊಂದಿದ್ದನು. ಬ್ರಹ್ಮವಾದಿಯೂ ಪರಾಕ್ರಾಂತನೂ ಆಗಿದ್ದ ಅವನ ಪತ್ನಿಯು ಉಪದಾನವಿಯಾಗಿದ್ದಳು.

>ಉಪದಾನವೀ ಸುತಾಽನ್ ಲೇಭೇ ಚತುರಸ್ತ್ವೈಲಿಕಾತ್ಮಜಾನ್ ।  
ದುಷ್ಯಂತಮಥ ಸುಷ್ಮಂತಂ ಪ್ರವೀರಮನಘಂ ತಥಾ ।।   ೧-೩೨-೮
> 
ಉಪದಾನವಿಯು ನಾಲ್ವರು ಪುತ್ರರನ್ನು ಪಡೆದಳು: ದುಷ್ಯಂತ, ಸುಷ್ಮಂತ, ಪ್ರವೀರ, ಮತ್ತು ಅನಘ.

>ದುಷ್ಯಂತಸ್ಯ ತು ದಾಯಾದೋ ಭರತೋ ನಾಮ ವೀರ್ಯವಾನ್ ।  
ಸ ಸರ್ವದಮನೋ ನಾಮ ನಾಗಾಯುತಬಲೋ ಮಹಾನ್ ।।   ೧-೩೨-೯
> 
ದುಷ್ಯಂತನ ಪುತ್ರನು ಭರತನೆಂಬ ವೀರ್ಯವಾನನು. ಸಾವಿರ ಆನೆಗಳ ಬಲವಿದ್ದ ಆ ಮಹಾನ್ ಪುರುಷನು ಸರ್ವದಮನ ಎಂಬ ಹೆಸರನ್ನೂ ಪಡೆದಿದ್ದನು.

>ಚಕ್ರವರ್ತೀ ಸುತೋ ಜಜ್ಞೇ ದುಷ್ಯಂತಸ್ಯ ಮಹಾತ್ಮನಃ ।  
ಶಕುಂತಲಾಯಾಂ ಭರತೋ ಯಸ್ಯ ನಾಮ್ನಾ ಸ್ಥ ಭಾರತಾಃ ।।   ೧-೩೨-೧೦
> 
ಮಹಾತ್ಮ ದುಷ್ಯಂತನಿಗೆ ಶಕುಂತಲೆಯಲ್ಲಿ ಹುಟ್ಟಿದ್ದ ಮಗ ಭರತನಿಂದಲೇ ನಿಮಗೆ ಭಾರತರೆಂಬ ಹೆಸರು ಬಂದಿತು.

>ದುಷ್ಯಂತಂ ಪ್ರತಿ ರಾಜಾನಂ ವಾಗುವಾಚಾಶರೀರಿಣೀ ।  
ಮಾತಾ ಭಸ್ತ್ರಾ ಪಿತುಃ ಪುತ್ರೋ ಯೇನ ಜಾತಃ ಸ ಏವ ಸಃ ।।   ೧-೩೨-೧೧
> 
ರಾಜಾ ದುಷ್ಯಂತನಿಗೆ ಅಶರೀರ ವಾಣಿಯು ಹೀಗೆ ಹೇಳಿತ್ತು: “ಮಾತೆಯು ತೊಗಲಿನ ಚೀಲ. ಯಾವ ತಂದೆಯಿಂದ ಪುತ್ರನು ಹುಟ್ಟುತ್ತಾನೋ ಅವನೇ ಅವನು.

>ಭರಸ್ವ ಪುತ್ರಂ ದುಷ್ಯಂತ ಮಾವಮಂಸ್ಥಾಃ ಶಕುಂತಲಾಮ್ ।  
ರೇತೋಧಾಃ ಪುತ್ರ ಉನ್ನಯತಿ ನರದೇವ ಯಮಕ್ಷಯಾತ್ ।।   ೧-೩೨-೧೨
> 
ದುಷ್ಯಂತ! ಪುತ್ರನನ್ನು ಪಾಲಿಸು. ಶಕುಂತಲೆಯನ್ನು ಅವಮಾನಗೊಳಿಸಬೇಡ. ನರದೇವ! ತನ್ನದೇ ರೇತದಿಂದ ಹುಟ್ಟಿದ ಪುತ್ರನು ತಂದೆಯನ್ನು ಯಮಕ್ಷಯದಿಂದ ಉದ್ಧರಿಸುತ್ತಾನೆ.

>ತ್ವಂ ಚಾಸ್ಯ ಧಾತಾ ಗರ್ಭಸ್ಯ ಸತ್ಯಮಾಹ ಶಕುಂತಲಾ ।  
ಭರತಸ್ಯ ವಿನಷ್ಟೇಷು ತನಯೇಷು ಮಹೀಪತೇಃ ।।   ೧-೩೨-೧೩
> 
ಇವನು ಗರ್ಭವನ್ನಿತ್ತವನು ನೀನೇ. ಶಕುಂತಲೆಯು ಸತ್ಯವನ್ನೇ ಹೇಳಿದ್ದಾಳೆ.” ಮಹೀಪತಿ ಭರತನ ತನಯರು ವಿನಾಶಹೊಂದಿದರು.

>ಮಾತೄಣಾಂ ತಾತ ಕೋಪೇನ ಮಯಾ ತೇ ಕತಿಥಂ ಪುರಾ ।  
ಬೃಹಸ್ಪತೇರಾಂಗಿರಸಃ ಪುತ್ರೋ ರಾಜನ್ಮಹಾಮುನಿಃ ।  
ಸಂಕ್ರಾಮಿತೋ ಭರದ್ವಾಜೋ ಮರುದ್ಭಿಃ ಋತುಭಿರ್ವಿಭುಃ ।।   ೧-೩೨-೧೪
> 
ಅಯ್ಯಾ! ಮಾತೃಗಳ ಕೋಪದಿಂದ ಹೀಗೆ ಆಗಿತ್ತು. ಇದರ ಕುರಿತು ನಾನು ನಿನಗೆ ಮೊದಲೇ ಹೇಳಿದ್ದೇನೆ. ರಾಜನ್! ಕ್ರತುವಿನಲ್ಲಿ ಮರುದ್ಗಣಗಳು ಅವನಿಗೆ ಆಂಗಿರಸ ಬೃಹಸ್ಪತಿಯ ಪುತ್ರ ಮಹಾಮುನಿ ಭರದ್ವಾಜನನ್ನೇ ಪುತ್ರನನ್ನಾಗಿ ಮಾಡಿ ಕೊಟ್ಟಿದ್ದರು.

>ಅತ್ರೈವೋದಾಹರಂತೀಮಂ ಭರದ್ವಾಜಸ್ಯ ಧೀಮತಃ ।  
ಧರ್ಮಸಂಕ್ರಮಣಂ ಚಾಪಿ ಮರುದ್ಭಿರ್ಭರತಾಯ ವೈ ।।   ೧-೩೨-೧೫
> 
ಮರುದ್ಗಣಗಳು ಧೀಮತ ಭರದ್ವಾಜನನ್ನು ಭರತನಿಗೆ ಕೊಟ್ಟ ಈ ವಿಷಯವನ್ನು ಧರ್ಮಸಂಕ್ರಮಣದ ಉದಾಹರಣೆಯಾಗಿ ಕೊಡುತ್ತಾರೆ.

>ಅಯೋಜಯದ್ಭರದ್ವಾಜೋ ಮರುದ್ಭಿಃ ಕ್ರತುಭಿರ್ಹಿತಮ್ ।  
ಪೂರ್ವಂ ತು ವಿತಥೇ ತಸ್ಯ ಕೃತೇ ವೈ ಪುತ್ರಜನ್ಮನಿ ।।   ೧-೩೨-೧೬
> 
ಭರದ್ವಾಜನು ಮರುದ್ಗಣಗಳೊಂದಿಗೆ ಭರತನ ಕ್ರತುವನ್ನು ಪೂರೈಸಿದನು. ಇದಕ್ಕೆ ಮೊದಲು ಭರತನ ಪುತ್ರಜನ್ಮದ ಕುರಿತಾದ ಎಲ್ಲ ಪ್ರಯತ್ನಗಳೂ ವಿತಥ (ವ್ಯರ್ಥ) ವಾಗಿದ್ದವು.

>ತತೋಽಥ ವಿತಥೋ ನಾಮ ಭರದ್ವಾಜಸುತೋಽಭವತ್ ।  
ತತೋಽಥ ವಿತಥೇ ಜಾತೇ ಭರತಸ್ತು ದಿವಂ ಯಯೌ ।।   ೧-೩೨-೧೭
> 
ಆದುದರಿಂದ ಭರದ್ವಾಜಸುತನು ವಿತಥ ಎಂಬ ಹೆಸರನ್ನು ಪಡೆದುಕೊಂಡನು. ವಿತಥನು ಹುಟ್ಟಲು ಭರತನು ಸ್ವರ್ಗಕ್ಕೆ ಹೋದನು.

>ವಿತಥಂ ಚಾಭಿಷಿಚ್ಯಾಥ ಭರದ್ವಾಜೋ ವನಂ ಯಯೌ ।  
ಸ ರಾಜಾ ವಿತಥಃ ಪುತ್ರಾಂಜನಯಾಮಾಸ ಪಂಚ ವೈ ।।   ೧-೩೨-೧೮
> 
ವಿತಥನನ್ನು ಅಭಿಷೇಕಿಸಿ ಭರದ್ವಾಜನು ವನಕ್ಕೆ ತೆರಳಿದನು. ರಾಜಾ ವಿತಥನು ಐವರು ಪುತ್ರರಿಗೆ ಜನ್ಮವಿತ್ತನು.

>ಸುಹೋತ್ರಂ ಚ ಸುಹೋತಾರಂ ಗಯಂ ಗರ್ಗಂ ತಥೈವ ಚ ।  
ಕಪಿಲಂ ಚ ಮಹಾತ್ಮಾನಂ ಸುಹೋತ್ರಸ್ಯ ಸುತದ್ವಯಮ್ ।।   ೧-೩೨-೧೯
> 
ಸುಹೋತ್ರ, ಸುಹೋತಾರ, ಗಯ, ಗರ್ಗ ಮತ್ತು ಕಪಿಲ. ಮಹಾತ್ಮ ಸುಹೋತ್ರನಿಗೆ ಈರ್ವರು ಪುತ್ರರಿದ್ದರು.

>ಕಾಶಿಕಶ್ಚ ಮಹಾಸತ್ತ್ವಸ್ತಥಾ ಗೃತ್ಸಮತಿರ್ನೃಪಃ ।  
ತಥಾ ಗೃತ್ಸಮತೇಃ ಪುತ್ರಾ ಬ್ರಾಹ್ಮಣಃ ಕ್ಷತ್ರಿಯಾ ವಿಶಃ ।।   ೧-೩೨-೨೦
> 
ಮಹಾಸತ್ತ್ವಯುತ ಕಾಶಿಕ ಮತ್ತು ನೃಪ ಗೃತ್ಸಮತಿ. ಗೃತ್ಸಮತಿಗೆ ಬ್ರಾಹ್ಮಣ-ಕ್ಷತ್ರಿಯ-ವೈಶ್ಯ ಪುತ್ರರಾದರು.

>ಕಾಶಿಕಸ್ಯ ತು ಕಾಶೇಯಃ ಪುತ್ರೋ ದೀರ್ಘತಪಾಸ್ತಥಾ[^1]।  
ಬಭೂವ ದೀರ್ಘತಪಸೋ ವಿದ್ವಾಂಧನ್ವಂತರಿಃ ಸುತಃ ।।   ೧-೩೨--೨೧
> 
ಕಾಶಿಕನಿಗೆ ಕಾಶೇಯ ಮತ್ತು ದೀರ್ಘತಪ ಎನ್ನುವ ಈರ್ವರು ಪುತ್ರರಾದರು. ವಿದ್ವಾನ್ ಧನ್ವಂತರಿರು ದೀರ್ಘತಪಸನ ಮಗನಾದನು.

>ಧನ್ವಂತರೇಸ್ತು ತನಯಃ ಕೇತುಮಾನಿತಿ ವಿಶ್ರುತಃ ।  
ಅಥ ಕೇತುಮತಃ ಪುತ್ರೋ ವೀರೋ ಭೀಮರಥೋ ನೃಪ ।।   ೧-೩೨-೨೨
> 
ಧನ್ವಂತರಿಯ ಮಗನು ಕೇತುಮಾನನೆಂದು ವಿಶ್ರುತನಾದನು. ಕೇತುಮಾನನ ಪುತ್ರನು ವೀರ ನೃಪ ಭೀಮರಥನು.

>ಸುತೋ ಭೀಮರಥಸ್ಯಾಸೀದ್ದಿವೋದಾಸಃ ಪ್ರಜೇಶ್ವರಃ ।  
ದಿವೋದಾಸ ಇತಿ ಖ್ಯಾತಃ ಸರ್ವರಕ್ಷೋವಿನಾಶನಃ ।।   ೧-೩೨-೨೩
> 
ಭೀಮರಥನ ಸುತನು ಪ್ರಜೇಶ್ವರ ದಿವೋದಾಸನಾಗಿದ್ದನು. ದಿವೋದಾಸನು ಸರ್ವರಾಕ್ಷಸರ ವಿನಾಶಕನೆಂದು ಖ್ಯಾತನಾಗಿದ್ದನು.

>[^2]ಏತಸ್ಮಿನ್ನೇವ ಕಾಲೇ ತು ಪುರೀಂ ವಾರಾಣಸೀಂ ನೃಪ ।  
ಶೂನ್ಯಾಂ ನಿವೇಶಯಾಮಾಸ ಕ್ಷೇಮಕೋ ನಮ ರಾಕ್ಷಸಃ ।  
ಶಪ್ತಾ ಹಿ ಸಾ ಮತಿಮತಾ ನಿಕುಂಭೇನ ಮಹಾತ್ಮನಾ ।  
ಶೂನ್ಯಾ ವರ್ಷಸಹಸ್ರಂ ವೈ ಭವಿತ್ರೀತಿ ನರಾಧಿಪ ।।   ೧-೩೨-೨೪
> 
ನೃಪ! ಇದೇ ಕಾಲದಲ್ಲಿ ಶೂನ್ಯವಾಗಿದ್ದ ವಾರಾಣಸೀ ಪುರಿಯನ್ನು ಕ್ಷೇಮಕ ಎಂಬ ಹೆಸರಿನ ರಾಕ್ಷಸನು ವಾಸಿಸುತ್ತಿದ್ದನು. ನರಾಧಿಪ! ಮತಿವಂತ ಮಹಾತ್ಮ ನಿಕುಂಭನು ಆ ಪುರಿಗೆ ಸಹಸ್ರವರ್ಷಗಳ ಪರ್ಯಂತ ಶೂನ್ಯವಾಗಿರು ಎಂದು ಶಪಿಸಿದ್ದನು.

>ತಸ್ಯಾಂ ತು ಶಪ್ತಮಾತ್ರಾಯಾಂ ದಿವೋದಾಸಃ ಪ್ರಜೇಶ್ವರಃ ।  
ವಿಷಯಾಂತೇ ಪುರೀಂ ರಮ್ಯಾಂ ಗೋಮತ್ಯಾಂ ಸಂನ್ಯವೇಶಯತ್ ।।   ೧-೩೨-೨೫
> 
ಆ ಪುರಿಯು ಶಪಿತವಾದಾಗ ಪ್ರಜೇಶ್ವರ ದಿವೋದಾಸನು ರಾಜ್ಯದ ಗಡಿಯಲ್ಲಿ ಗೋಮತೀ ತೀರದಲ್ಲಿ ರಮ್ಯ ಪುರಿಯಲ್ಲಿ ವಾಸಿಸುತ್ತಿದ್ದನು.

>ಭದ್ರಶ್ರೇಣ್ಯಸ್ಯ ಪೂರ್ವಂ ತು ಪುರೀ ವಾರಾಣಸೀ  ಭವತ್ ।  
ಯದುವಂಶಪ್ರಸೂತಸ್ಯ ತಪಸ್ಯಭಿರತಸ್ಯ ಚ ।।   ೧-೩೨-೨೬
> 
ಆ ಹಿಂದೆ ವಾರಾಣಸೀ ಪುರಿಯು ಯದುವಂಶಪ್ರಸೂತ ತಪೋನಿರತ ಭದ್ರಶ್ರೇಣ್ಯನದಾಗಿತ್ತು.

>ಭದ್ರಶ್ರೇಣ್ಯಸ್ಯ ಪುತ್ರಾಣಾಂ ಶತಮುತ್ತಮಧನ್ವಿನಾಮ್ ।  
ಹತ್ವಾ ನಿವೇಶಯಾಮಾಸ ದಿವೋದಾಸಃ ಪ್ರಜೇಶ್ವರಃ ।।   ೧-೩೨-೨೭      
> 
ಭದ್ರಶ್ರೇಣ್ಯನ ನೂರು ಉತ್ತಮಧನ್ವೀ ಪುತ್ರರನ್ನು ಸಂಹರಿಸಿ ಪ್ರಜೇಶ್ವರ ದಿವೋದಾಸನು ಆ ಪುರಿಯಲ್ಲಿ ವಾಸಿಸುತ್ತಿದ್ದನು.

>ದಿವೋದಾಸಸ್ಯ ಪುತ್ರಸ್ತು ವೀರೋ ರಾಜಾ ಪ್ರತರ್ದನಃ ।  
ಪ್ರತರ್ದನಸ್ಯ ಪುತ್ರೌ ದ್ವೌ ವತ್ಸೋ ಭಾರ್ಗಸ್ತಥೈವ ಚ ।।   ೧-೩೨-೨೮
> 
ದಿವೋದಾಸನ ಪುತ್ರನಾದರೋ ವೀರ ರಾಜಾ ಪ್ರತರ್ದನನು. ಪ್ರತರ್ದನನನಿಗೆ ಈರ್ವರು ಪುತ್ರರಿದ್ದರು: ವತ್ಸ ಮತ್ತು ಭಾರ್ಗ.

>ಅಲರ್ಕೋ ರಾಜಪುತ್ರಸ್ತು ರಾಜಾ ಸನ್ನತಿಮಾನ್ಭುವಿ ।  
ಹೈಹಯಸ್ಯ ತು ದಾಯಾದ್ಯಂ ಹೃತವಾನ್ವೈ ಮಹೀಪತಿಃ ।।   ೧-೩೨-೨೯
> 
ವತ್ಸನ ರಾಜಪುತ್ರ ಅಲರ್ಕನು ಭುವಿಯಲ್ಲಿ ರಾಜಾ ಸನ್ನತಿಮಾನನಾದನು. ಆ ಮಹೀಪತಿಯು ಹೈಹಯನ ದಾಯಾದ್ಯವನ್ನು ಅಪಹರಿಸಿದ್ದನು.

>ಆಜಹ್ರೇ ಪಿತೄದಾಯಾದ್ಯಂ ದಿವೋದಾಸಹೃತಂ ಬಲಾತ್ ।  
ಭದ್ರಶ್ರೇಣ್ಯಸ್ಯ ಪುತ್ರೇಣ ದುರ್ದಮೇನ ಮಹಾತ್ಮನಾ ।  
ದಿವೋದಾಸೇನ ಬಾಲೇತಿ ಘೃಣಯಾ ಪರಿವರ್ಜಿತಃ ।।   ೧-೩೨-೩೦
> 
ದಿವೋದಾಸನು ಅಪಹರಿಸಿದ ಪಿತೃದಾಯಾದ್ಯವನ್ನು ಭದಶ್ರೇಷ್ನ್ಯನ ಪುತ್ರ ಮಹಾತ್ಮಾ ದುರ್ದಮನು ಹಿಂತೆಗೆದುಕೊಂಡನು. ಬಾಲಕನೆಂದು ತಿಳಿದು ಕರುಣೆಯಿಂದ ದಿವೋದಾಸನು ಅವನನ್ನು ಜೀವಂತ ಬಿಟ್ಟುಬಿಟ್ಟಿದ್ದನು.

>ಅಷ್ಟಾರಥೋ ನಾಮ ನೃಪಃ ಸುತೋ ಭೀಮರಥಸ್ಯ ವೈ।  
ತೇನ ಪುತ್ರೇಷು ಬಾಲೇಷು ಪ್ರಹೃತಂ ತಸ್ಯ ಭಾರತ ।।   ೧-೩೨-೩೧
> 
ಭಾರತ! ಭೀಮರಥನಿಗೆ ಅಷ್ಟಾರಥನೆಂಬ ನೃಪಸುತನೂ ಇದ್ದನು. ಅವನ ಪುತ್ರರು ಬಾಲ್ಯದಲ್ಲಿಯೇ ಅಪಹೃತರಾಗಿದ್ದರು.

>ವೈರಸ್ಯಾಂತಂ ಮಹಾರಾಜ ಕ್ಷತ್ರಿಯೇಣ ವಿಧಿತ್ಸತಾ ।  
ಅಲರ್ಕಃ ಕಾಶಿರಾಜಸ್ತು ಬ್ರಹ್ಮಣ್ಯಃ ಸತ್ಯಸಂಗರಃ ।।   ೧-೩೨-೩೨
> 
ಮಹಾರಾಜ! ಈ ವೈರದ ಅಂತ್ಯದಲ್ಲಿ ಕ್ಷತ್ರಿಯ ವಿಧಿಯಂತೆ ಬ್ರಹ್ಮಣ್ಯ ಸತ್ಯಸಂಗರ ಅಲರ್ಕನು ಕಾಶಿರಾಜನಾದನು.

>ಷಷ್ಟಿವರ್ಷಸಹಸ್ರಾಣಿ ಷಷ್ಟಿವರ್ಷಶತಾನಿ ಚ ।  
ತಸ್ಯಾಽಽಸೀತ್ಸುಮಹದ್ರಾಜ್ಯಂ ರೂಪಯೌವನಶಾಲಿನಃ ।।   ೧-೩೨-೩೩
> 
ರೂಪಯೌವನಶಾಲಿಯಾದ ಅವನು ಅರವತ್ತು ಸಾವಿರದ ಆರುನೂರು ವರ್ಷಗಳ ಪರ್ಯಂತ ಆ ಮಹಾರಾಜ್ಯವನ್ನು ಆಳಿದನು.

>ಯುವಾ ರೂಪೇಣ ಸಂಪನ್ನ ಆಸೀತ್ಕಾಶಿಕುಲೋದ್ವಹಃ ।  
ಲೋಪಾಮುದ್ರಾಪ್ರಸಾದೇನ ಪರಮಾಯುರವಾಪ ಸಃ ।।   ೧-೩೨-೩೪
> 
ಆ ಕಾಶಿಕುಲೋದ್ವಹನು ಯೌವನ ರೂಪಗಳಿಂದ ಸಂಪನ್ನನಾಗಿದ್ದನು. ಲೋಪಾಮುದ್ರೆಯ ಪ್ರಸಾದದಿಂದ ದೀರ್ಘ ಆಯುಸ್ಸನ್ನೂ ಪಡೆದಿದ್ದನು.

>ವಯಸೋಽಂತೇ ಮಹಾಬಾಹುರ್ಹತ್ವಾ ಕ್ಷೇಮಕರಾಕ್ಷಸಮ್ ।  
ಶೂನ್ಯಾಂ ನಿವೇಶಯಾಮಾಸ ಪುರೀಂ ವಾರಾಣಸೀಂ ನೃಪ ।।   ೧-೩೨-೩೫
> 
ಅಂತ್ಯದಲ್ಲಿ ಆ ಮಹಾಬಾಹು ನೃಪನು ಕ್ಷೇಮಕ ರಾಕ್ಷಸನನ್ನು ಸಂಹರಿಸಿ ಶೂನ್ಯ ವಾರಾಣಸೀ ಪುರಿಯಲ್ಲಿ ವಾಸಿಸತೊಡಗಿದನು.

>ಅಲರ್ಕಸ್ಯ ತು ದಾಯಾದಃ ಸುನೀಥೋ ನಾಮ ಪಾರ್ಥಿವಃ ।  
ಸುನೀಥಸ್ಯ ತು ದಾಯಾದಃ ಕ್ಷೇಮ್ಯೋ ನಾಮ ಮಹಾಯಶಾಃ ।।   ೧-೩೨-೩೬
> 
ಅಲರ್ಕನ ಮಗನು ಸುನೀಥ ಎಂಬ ಹೆಸರಿನ ಪಾರ್ಥಿವನು. ಸುನೀಥನ ಮಗನು ಕ್ಷೇಮ ಎಂಬ ಮಹಾಯಶಸ್ವಿಯು.

>ಕ್ಷೇಮ್ಯಸ್ಯ ಕೇತುಮಾನ್ಪುತ್ರೋ ವರ್ಷಕೇತುಸ್ತತೋಽಭವತ್ ।  
ವರ್ಷಕೇತೋಸ್ತು ದಾಯಾದೋ ವಿಭುರ್ನಾಮ ಪ್ರಜೇಶ್ವರಃ ।।   ೧-೩೨-೩೭
> 
ಕ್ಷೇಮನ ಪುತ್ರನು ಕೇತುಮಾನನು. ವರ್ಷಕೇತುವು ಅವನ ಪುತ್ರನು. ವರ್ಷಕೇತುವಿನ ಪುತ್ರನು ವಿಭು ಎಂಬ ಹೆಸರಿನ ಪ್ರಜೇಶ್ವರನು.

>ಆನರ್ತಸ್ತು ವಿಭೋಃ ಪುತ್ರಃ ಸುಕುಮಾರಸ್ತತೋಽಭವತ್ ।  
ಪುತ್ರಸ್ತು ಸುಕುಮಾರಸ್ಯ ಸತ್ಯಕೇತುರ್ಮಹಾರಥಃ ।।   ೧-೩೨-೩೮
> 
ಆನರ್ತನು ವಿಭುವಿನ ಪುತ್ರನು. ಅವನ ಪುತ್ರನು ಸುಕುಮಾರ. ಸುಕುಮಾರನ ಪುತ್ರನು ಮಹಾರಥ ಸತ್ಯಕೇತು.

>ತತೋಽಭವನ್ಮಹಾತೇಜಾ ರಾಜಾ ಪರಮಧಾರ್ಮಿಕಃ ।  
ವತ್ಸಸ್ಯ ವತ್ಸಭೂಮಿಸ್ತು ಭಾರ್ಗಭೂಮಿಸ್ತು ಭಾರ್ಗವಾತ್ ।।   ೧-೩೨-೩೯
> 
ಅವನು ಮಹಾತೇಜಸ್ವೀ ಪರಮಧಾರ್ಮಿಕ ರಾಜನಾಗಿದ್ದನು. ವತ್ಸನಿಗೆ ವತ್ಸಭೂಮಿ ಮತ್ತು ಭಾರ್ಗನಿಗೆ ಭಾರ್ಗಭೂಮಿಯರು ಮಕ್ಕಳಾದರು.

>ಏತೇ ತ್ವಂಗಿರಸಃ ಪುತ್ರಾ ಜಾತಾ ವಂಶೇಽಥ ಭಾರ್ಗವೇ ।  
ಬ್ರಾಹ್ಮಣಾಃ ಕ್ಷತ್ರಿಯಾ ವೈಶ್ಯಾಃ ಶೂದ್ರಾಶ್ಚ ಭರತರ್ಷಭ ।।   ೧-೩೨-೪೦
> 
ಇವರು ಅಂಗಿರಸ ಗೋತ್ರದಲ್ಲಿ ಭಾರ್ಗವ ವಂಶದಲ್ಲಿ ಆದ ಗಾಲವನ ವಂಶಜರು. ಭರತರ್ಷಭ! ಅವರಿಗೆ ಸಹಸ್ರಾರು ಬ್ರಾಹ್ಮಣ, ಕ್ಷತ್ರಿಯ, ವೈಶ್ಯ ಮತ್ತು ಶೂದ್ರ ಪುತ್ರರಾದರು.
> 
>[^3]ಸುಹೋತ್ರಸ್ಯ ಬೃಹತ್ಪುತ್ರೋ ಬೃಹತಸ್ತನಯಾಸ್ತ್ರಯಃ ।  
ಅಜಮೀಢೋ ದ್ವಿಮೀಢಶ್ಚ ಪುರುಮೀಢಶ್ಚ ವೀರ್ಯವಾನ್ ।।   ೧-೩೨-೪೧
> 
ಸುಹೋತ್ರನ ಮಗನು ಬೃಹತ್. ಬೃಹತನಿಗೆ ಮೂವರು ಪುತ್ರರು: ಅಜಮೀಢ, ದ್ವಿಮೀಢ ಮತ್ತು ವೀರ್ಯವಾನ್ ಪುರುಮೀಢ.

>ಅಜಮೀಢಸ್ಯ ಪತ್ನ್ಯಸ್ತು ತಿಸ್ರೋ ವೈ ಯಶಸಾನ್ವಿತಾಃ ।  
ನೀಲಿನೀ ಕೇಶಿನೀ ಚೈವ ಧೂಮಿನೀ ಚ ವರಾಂಗನಾ ।।   ೧-೩೨-೪೨
> 
ಅಜಮೀಢನಿಗೆ ಮೂವರು ಯಶಸಾನ್ವಿತ ಪತ್ನಿಯರಿದ್ದರು: ನೀಲಿನೀ, ಕೇಶಿನೀ ಮತ್ತು ವರಾಂಗನೆ ಧೂಮಿನೀ.

>ಅಜಮೀಢಸ್ಯ ಕೇಶಿನ್ಯಾಂ ಜಜ್ಞೇ ಜಹ್ನುಃ ಪ್ರತಾಪವಾನ್ ।  
ಆಜಹ್ರೇ ಯೋ ಮಹಾಸತ್ರಂ ಸರ್ವಮೇಧಂ ಮಹಾಮಖಮ್ ।।   ೧-೩೨-೪೩
> 
ಅಜಮೀಢನಿಗೆ ಕೇಶಿನಿಯಲ್ಲಿ ಪ್ರತಾಪವಾನ್ ಜಹ್ನುವು ಹುಟ್ಟಿದನು. ಅವನು ಮಹಾಸತ್ರ ಮಹಾಮಖ ಸರ್ವಮೇಧವನ್ನು ಯಜಿಸಿದನು.

>ಪತಿಲೋಭೇನ ಯಂ ಗಂಗಾ ವಿನೀತಾಭಿಸಸಾರ ಹ ।  
ನೇಚ್ಛತಃ ಪ್ಲಾವಯಾಮಾಸ ತಸ್ಯ ಗಂಗಾಥ ತತ್ಸದಃ ।।   ೧-೩೨-೪೪
> 
ಅವನನ್ನು ಪತಿಯನ್ನಾಗಿ ಬಯಸಿ ಗಂಗೆಯು ವಿನೀತಳಾಗಿ ಅವನ ಬಳಿಸಾರಿದಾಗ ಅವನು ಅವಳನ್ನು ಇಷ್ಟಪಡದಿರಲು ಗಂಗೆಯು ಆ ಸದಸ್ಸನ್ನು ತನ್ನ ಪ್ರವಾಹದಲ್ಲಿ ಮುಳುಗಿಸಿದಳು.

>ಸ ತಯಾ ಪ್ಲಾವಿತಂ ದೃಷ್ಟ್ವಾ ಯಜ್ಞವಾಟಂ ಪರಂತಪ ।  
ಜಹ್ನುರಪ್ಯಬ್ರವೀದ್ಗಂಗಾಂ ಕ್ರುದ್ಧೋ ಭರತಸತ್ತಮ ।।   ೧-೩೨-೪೫
> 
ಭರತಸತ್ತಮ! ಅವಳು ಯಜ್ಞವಾಟಿಕೆಯನ್ನು ಮುಳುಗಿಸುತ್ತಿರುವುದನ್ನು ಕಂಡು ಪರಂತಪ ಜಹ್ನುವು ಕ್ರುದ್ಧನಾಗಿ ಗಂಗೆಗೆ ಹೇಳಿದನು:

>ಏಷ ತೇ ತ್ರಿಷು ಲೋಕೇಷು ಸಂಕ್ಷಿಪ್ಯಾಪಃ ಪಿಬಾಮ್ಯಹಮ್ ।  
ಅಸ್ಯ ಗಂಗೇಽವಲೇಪಸ್ಯ ಸದ್ಯಃ ಫಲಮವಾಪ್ನುಹಿ ।।   ೧-೩೨-೪೬
> 
“ಗಂಗೇ! ಈ ಮೂರು ಲೋಕಗಳಲ್ಲಿರುವ ಎಲ್ಲ ನೀರನ್ನೂ ಒಂದೇ ಗುಟುಕಿನಲ್ಲಿ ನಾನು ಕುಡಿಯಬಲ್ಲೆನು. ನನ್ನನ್ನು ಆಕ್ರಮಣಿಸಿದ ನೀನು ಸದ್ಯವೇ ಅದರ ಫಲವನ್ನು ಅನುಭವಿಸುತ್ತೀಯೆ.”

>ತತಃ ಪೀತಾಂ ಮಹಾತ್ಮಾನೋ ಗಂಗಾಂ ದೃಷ್ಟ್ವಾ ಮಹರ್ಷಯಃ ।  
ಉಪನಿನ್ಯುರ್ಮಹಾಭಾಗಾ ದುಹಿತೃತ್ವಾಯ ಜಾಹ್ನವೀಮ್ ।।   ೧-೩೨-೪೭
> 
ಆಗ ಆ ಮಹಾತ್ಮನು ಗಂಗೆಯನ್ನು ಕುಡಿದುದನ್ನು ನೋಡಿ ಮಹರ್ಷಿಗಳು ಅವನ ಮೊರೆಹೊಗಲು ಅವನು ಮಹಾಭಾಗೆ ಗಂಗೆಯನ್ನು ಮಗಳನ್ನಾಗಿ ಮಾಡಿಕೊಂಡನು. ಅವಳು ಜಾಹ್ನವಿಯಾದಳು.

>ಯುವನಾಶ್ವಸ್ಯ ಪುತ್ರೀಂ ತು ಕಾವೇರೀಂ ಜಹ್ನುರಾವಹತ್ ।  
ಗಂಗಾಶಾಪೇನ ದೇಹಾರ್ಧಂ ಯಸ್ಯಾಃ ಪಶ್ಚಾನ್ನದೀಕೃತಮ್ ।।   ೧-೩೨-೪೮
> 
ಯುವನಾಶ್ವನ ಪುತ್ರಿ ಕಾವೇರಿಯನ್ನು ಜಹ್ನುವು ಮದುವೆಯಾದನು. ನಂತರ ಗಂಗೆಯ ಶಾಪದಿಂದ ಅವಳ ದೇಹಾರ್ಧವು ನದಿಯಾಗಿ ಹರಿಯಿತು.

>ಜಹ್ನೋಸ್ತು ದಯಿತಃ ಪುತ್ರಸ್ತ್ವಜಕೋ ನಾಮ ವೀರ್ಯವಾನ್ ।  
ಅಜಕಸ್ಯ ತು ದಾಯಾದೋ ಬಲಾಕಾಶ್ವೋ ಮಹೀಪತಿಃ ।।   ೧-೩೨-೪೯
> 
ಜಹ್ನುವಿನ ಪ್ರಿಯ ಪುತ್ರನು ಅಜಕ ಎಂಬ ವೀರ್ಯವಂತನು. ಅಜಕನ ಮಗನು ಮಹೀಪತಿ ಬಲಾಕಾಶ್ವ.

>ಬಭೂವ ಮೃಗಯಾಶೀಲಃ ಕುಶಿಕಸ್ತಸ್ಯ ಚಾತ್ಮಜಃ ।  
ಪಹ್ಲವೈಃ ಸಹ ಸಂರುದ್ಧೋ ರಾಜಾ ವನಚರೈಸ್ತದಾ ।।   ೧-೩೨-೫೦
> 
ಅವನ ಮಗ ಕುಶಿಕನು ಬೇಟೆಯಲ್ಲಿ ಆಸಕ್ತನಾಗಿದ್ದನು. ಆ ರಾಜನು ವನಚರ ಪಹ್ಲವರೊಂದಿಗೆ ವೈರವನ್ನು ಕಟ್ಟಿಕೊಂಡನು.

>ಕುಶಿಕಸ್ತು ತಪಸ್ತೇಪೇ ಪುತ್ರಮಿಂದ್ರಸಮಂ ಪ್ರಭುಃ ।  
ಲಭೇಯಮಿತಿ ತಂ ಶಕ್ರಸ್ತ್ರಾಸಾದಭ್ಯೇತ್ಯ ಜಜ್ಞಿವಾನ್ ।।   ೧-೩೨-೫೧
> 
ಪ್ರಭು ಕುಶಿಕನಾದರೋ ಇಂದ್ರಸಮ ಪುತ್ರನನ್ನು ಪಡೆಯಲೋಸುಗ ತಪಸ್ಸನ್ನು ತಪಿಸಿದನು. ಅವನಿಗೆ ಶಕ್ರನೇ ಮಗನಾಗಿ ಜನಿಸಿದನು.

>ಸ ಗಾಧಿರಭವದ್ರಾಜಾ ಮಘವಾನ್ಕೌಶಿಕಃ ಸ್ವಯಮ್ ।  
ವಿಶ್ವಾಮಿತ್ರಸ್ತು ಗಾಧೇಯೋ ರಾಜಾ ವಿಶ್ವರಥಸ್ತದಾ ।।   ೧-೩೨-೫೨  
ವಿಶ್ವಕೃದ್ವಿಶ್ವಜಿಚ್ಚೈವ ತಥಾ ಸತ್ಯವತೀ ನೃಪ ।  
ಋಚೀಕಾಜ್ಜಮದಗ್ನಿಸ್ತು ಸತ್ಯವತ್ಯಾಮಜಾಯತ ।।   ೧-೩೨-೫೩
> 
ನೃಪ! ರಾಜನ್! ಸ್ವಯಂ ಮಘವಾನನೇ ಕೌಶಿಕ ರಾಜಾ ಗಾಧಿಯಾದನು. ಗಾಧಿಗೆ ವಿಶ್ವಾಮಿತ್ರ, ವಿಶ್ವರಥ, ವಿಶ್ವಕೃತ್, ಮತ್ತು ವಿಶ್ವಜಿತ್ ಹಾಗೂ ಸತ್ಯವತೀ ಎಂಬ ಮಕ್ಕಳಾದರು. ಸತ್ಯವತಿಯಲ್ಲಿ ಋಚೀಕನಿಗೆ ಜಮದಗ್ನಿಯು ಹುಟ್ಟಿದನು.

>ವಿಶ್ವಾಮಿತ್ರಸ್ಯ ತು ಸುತಾ ದೇವರಾತಾದಯಃ ಸ್ಮೃತಾಃ ।  
ಪ್ರಖ್ಯಾತಾಸ್ತ್ರಿಷು ಲೋಕೇಷು ತೇಷಾಂ ನಾಮಾನಿ ಮೇ ಶೃಣು ।।   ೧-೩೨-೫೪
> 
ದೇವರಾತ ಮೊದಲಾದವರು ವಿಶ್ವಾಮಿತ್ರನ ಮಕ್ಕಳೆಂದು ಪ್ರತೀತಿಯಿದೆ. ಮೂರು ಲೋಕಗಳಲ್ಲಿಯೂ ಪ್ರಖ್ಯಾತರಾದ ಅವರ ಹೆಸರುಗಳನ್ನು ನನ್ನಿಂದ ಕೇಳು.

>ದೇವಶ್ರವಾಃ ಕತಿಶ್ಚೈವ ಯಸ್ಮಾತ್ಕಾತ್ಯಾಯನಾಃ ಸ್ಮೃತಾಃ ।  
ಶಾಲಾವತ್ಯಾ ಹಿರಣ್ಯಾಕ್ಷೋ ರೇಣೋರ್ಜಜ್ಞೇಽಥ ರೇಣುಮಾನ್ ।।   ೧-೩೨-೫೫  
ಸಾಂಕೃತ್ಯೋ ಗಾಲವೋ ರಾಜನ್ಮೌದ್ಗಲ್ಯಶ್ಚೇತಿ ವಿಶ್ರುತಾಃ ।  
ತೇಷಾಂ ಖ್ಯಾತಾನಿ ಗೋತ್ರಾಣಿ ಕೌಶಿಕಾನಾಂ ಮಹಾತ್ಮಹಾಮ್ ।।   ೧-೩೨-೫೬  
ಪಾಣಿನೋ ಬಭ್ರವಶ್ಚೈವ ಧ್ಯಾನಜಪ್ಯಾಸ್ತಥೈವ ಚ ।  
ಪಾರ್ಥಿವಾ ದೇವರಾತಾಶ್ಚ ಶಾಲಂಕಾಯನಸೌಶ್ರವಾಃ ।।   ೧-೩೨-೫೭  
ಲೌಹಿತ್ಯಾ  ಯಾಮದೂತಾಶ್ಚ ತಥಾ ಕಾರೀಷಯಃ ಸ್ಮೃತಾಃ ।  
ವಿಶ್ರುತಾಃ ಕೌಶಿಕಾ ರಾಜಂಸ್ತಥಾನ್ಯೇ ಸೈಂಧವಾಯನಾಃ ।।   ೧-೩೨-೫೮  
ಋಷ್ಯಂತರವಿವಾಹ್ಯಾಶ್ಚ ಕೌಶಿಕಾ ಬಹವಃ ಸ್ಮೃತಾಃ ।  
ಪೌರವಸ್ಯ ಮಹಾರಾಜ ಬ್ರಹ್ಮರ್ಷೇಃ ಕೌಶಿಕಸ್ಯ ಹ ।।   ೧-೩೨-೫೯  
ಸಂಬಂಧೋ ಹ್ಯಸ್ಯ ವಂಶೇಽಸ್ಮಿನ್ಬ್ರಹ್ಮಕ್ಷತ್ರಸ್ಯ ವಿಶ್ರುತಃ ।  
ವಿಶ್ವಾಮಿತ್ರಾತ್ಮಜಾನಾಂ ತು ಶುನಃಶೇಪೋಽಗ್ರಜಃ ಸ್ಮೃತಃ ।।   ೧-೩೨-೬೦  
ಭಾರ್ಗವಃ ಕೌಶಿಕತ್ವಂ ಹಿ ಪ್ರಾಪ್ತಃ ಸ ಮುನಿಸತ್ತಮಃ ।  
ದೇವರಾತಾದಯಶ್ಚಾನ್ಯೇ ವಿಶ್ವಾಮಿತ್ರಸ್ಯ ವೈ ಸುತಾಃ ।।   ೧-೩೨-೬೧  
ದೃಷದ್ವತೀಸುತಶ್ಚಾಪಿ ವಿಶ್ವಾಮಿತ್ರಾದಥಾಷ್ಟಕಃ ।  
ಅಷ್ಟಕಸ್ಯ ಸುತೋ ಲೌಹಿಃ ಪ್ರೋಕ್ತೋ ಜಹ್ನುಗಣೋ ಮಯಾ ।।   ೧-೩೨-೬೨  
ಆಜಮೀಢೋಽಪರೋ ವಂಶಃ ಶ್ರೂಯತಾಂ ಪುರುಷರ್ಷಭ ।  
ಅಜಮೀಢಸ್ಯ ನೀಲಿನ್ಯೋ ಸುಶಾಂತಿರುದಪದ್ಯತ ।।   ೧-೩೨-೬೩  

ಭರತರ್ಷಭ! ಅಜಮೀಢನೆಂಬ ಇನ್ನೊಬ್ಬ ರಾಜನ ವಂಶದ ವರ್ಣನೆಯನ್ನು ಕೇಳು. ಅಜಮೀಢನಿಗೆ ನೀಲಿನಿಯಲ್ಲಿ ಸುಶಾಂತಿಯು ಹುಟ್ಟಿದನು.

>ಪುರುಜಾತಿಃ ಸುಶಾಂತೇಸ್ತು ವಾಹ್ಯಾಶ್ವಃ ಪುರುಜಾತಿತಃ ।  
ವಾಹ್ಯಾಶ್ವತನಯಾಃ ಪಂಚ ಬಭೂವುರಮರೋಪಮಾಃ ।।   ೧-೩೨-೬೪
> 
ಸುಶಾಂತಿಯಲ್ಲಿ ಪುರುಜಾತಿ ಮತ್ತು ಪುರುಜಾತಿಯಲ್ಲಿ ವಾಹ್ಯಾಶ್ವನು ಹುಟ್ಟಿದರು. ವಾಹ್ವಾಶ್ವನಿಗೆ ಅಮರೋಪಮ ಐವರು ತನಯರಿದ್ದರು.

>ಮುದ್ಗಲಃ ಸೃಂಜಯಶ್ಚೈವ ರಾಜಾ ಬೃಹದಿಷುಃ ಸ್ಮೃತಃ ।  
ಯವೀನರಸ್ಚ ವಿಕ್ರಾಂತಃ ಕೃಮಿಲಾಶ್ವಶ್ಚ ಪಂಚಮಃ ।।   ೧-೩೨-೬೫
> 
ಮುದ್ಗಲ, ಸೃಂಜಯ, ರಾಜಾ ಬೃಹದಿಷು, ಯವೀನರ ಮತ್ತು ಐದನೆಯವನು ವಿಕ್ರಾಂತ ಕೃಮಿಲಾಶ್ವ.

>ಪಂಚೈತೇ ರಕ್ಷಣಾಯಾಲಂ ದೇಶಾನಾಮಿತಿ ವಿಶ್ರುತಾಃ ।  
ಪಂಚಾನಾಂ ವಿದ್ಧಿ ಪಂಚಾಲಾನ್ಸ್ಫೀತೈರ್ಜನಪದೈರ್ವೄತಾನ್ ।।   ೧-೩೨-೬೬
> 
ಈ ಐವರೂ ದೇಶಗಳನ್ನು ರಕ್ಷಿಸುವುದರಲ್ಲಿ ಅಲಂ ಅರ್ಥಾತ್ ಸಮರ್ಥರೆಂದು ವಿಶ್ರುತರಾಗಿದ್ದರು. ಆ ಐವರ ಜನಪದಗಳು ಸೇರಿ ಪಾಂಚಾಲವೆನಿಸಿತು ಎಂದು ತಿಳಿದುಕೋ.

>ಅಲಂ ಸಂರಕ್ಷಣಂ ತೇಷಾಂ ಪಂಚಾಲಾ ಇತಿ ವಿಶ್ರುತಾಃ ।  
ಮುದ್ಗಲಸ್ಯ ತು ದಾಯಾದೋ ಮೌದ್ಗಲ್ಯಃ ಸುಮಹಾಯಶಾಃ ।।   ೧-೩೨-೬೭
> 
ಸಂರಕ್ಷಣೆಯ ಸಮರ್ಥರಾಗಿದ್ದ ಅವರು ಪಾಂಚಾಲರೆಂದೇ ವಿಶ್ರುತರಾದರು. ಮುದ್ಗಲನ ಮಗ ಮೌದ್ಗಲ್ಯನಾದರೋ ಮಹಾಯಶಸ್ವಿಯಾಗಿದ್ದನು.

>ಸರ್ವ ಏತೇ ಮಹಾತ್ಮಾನಃ ಕ್ಷತ್ರೋಪೇತಾ ದ್ವಿಜಾತಯಃ ।  
ಏತೇ ಹ್ಯಂಗಿರಸಃ ಪಕ್ಷಂ ಸಂಶ್ರಿತಾಃ ಕಣ್ವಮೌದ್ಗಲಾಃ ।।   ೧-೩೨-೬೮
> 
ಈ ಎಲ್ಲ ಮಹಾತ್ಮರೂ ಕ್ಷತ್ರಧರ್ಮೋಪೇತ ಬ್ರಾಹ್ಮಣರಾಗಿದ್ದರು. ಅಂಗಿರಸನ ಪಕ್ಷದವರಾದ ಇವರು ಒಟ್ಟಿಗೇ ಕಣ್ವ-ಮೌದ್ಗಲರೆಂದು ಕರೆಯಲ್ಪಟ್ಟಿದ್ದರು.

>ಮೌದ್ಗಲ್ಯಸ್ಯ ಸುತೋ ಜ್ಯೇಷ್ಠೋ ಬ್ರಹ್ಮರ್ಷಿಃ ಸುಮಹಾಯಶಾಃ ।  
ಇಂದ್ರಸೇನೋ ಯತೋ ಗರ್ಭಂ ವಧ್ರ್ಯಶ್ವಂ ಪ್ರತ್ಯಪದ್ಯತ ।।   ೧-೩೨-೬೯
> 
ಮೌದ್ಗಲ್ಯನ ಜ್ಯೇಷ್ಠ ಪುತ್ರನು ಬ್ರಹ್ಮರ್ಷಿ ಸುಮಹಾಯಶಸ್ವೀ ಇಂದ್ರಸೇನನಾಗಿದ್ದನು. ಅವನಿಂದ ವೃಧ್ರ್ಯಶ್ವನು ಜನಿಸಿದನು.

>ವೃಧ್ರ್ಯಶ್ವಾನ್ಮಿಥುನಂ ಜಜ್ಞೇ ಮೇನಕಾಯಾಮಿತಿ ಶ್ರುತಿಃ ।  
ದಿವೋದಾಸಶ್ಚ ರಾಜರ್ಷಿರಹಲ್ಯಾ ಚ ಯಶಸ್ವಿನೀ ।।   ೧-೩೨-೭೦
> 
ವೃಧ್ರ್ಯಶ್ವನಿಗೆ ಮೇನಕೆಯಲ್ಲಿ ಅವಳಿ-ಜವಳಿ ಮಕ್ಕಳು ಜನಿಸಿದರೆಂದು ಕೇಳಿದ್ದೇವೆ: ರಾಜರ್ಷಿ ದಿವೋದಾಸ ಮತ್ತು ಯಶಸ್ವಿನೀ ಅಹಲ್ಯಾ.

>ಶರದ್ವತಸ್ಯ ದಾಯಾದಮಹಲ್ಯಾ ಸಮಸೂಯತ ।  
ಶತಾನಂದಮೃಷಿಶ್ರೇಷ್ಠಂ ತಸ್ಯಾಪಿ ಸುಮಹಾಯಶಾಃ ।।   ೧-೩೨-೭೧
> 
ಮಹಾಯಶಸ್ವೀ ಅಹಲ್ಯೆಯು ಶರದ್ವತ (ಗೌತಮ) ನ ಮಗ ಋಷಿಶ್ರೇಷ್ಠ ಶತಾನಂದನಿಗೆ ಜನ್ಮವಿತ್ತಳು.

>ಪುತ್ರಃ ಸತ್ಯಧೃತಿರ್ನಾಮ ಧನುರ್ವೇದಸ್ಯ ಪಾರಗಃ ।  
ತಸ್ಯ ಸತ್ಯಧೃತೇ ರೇತೋ ದೃಷ್ಟ್ವಾಪ್ಸರಸಮಗ್ರತಃ ।।   ೧-೩೨-೭೨  
ಅವಸ್ಕನ್ನಂ ಶರಸ್ತಂಬೇ ಮಿಥುನಂ ಸಮಪದ್ಯತ ।  
> 
ಪುತ್ರ ಸತ್ಯಧೃತಿ[^4] ಎಂಬ ಹೆಸರಿನ ಶತಾನಂದನ ಪುತ್ರನು ಧನುರ್ವೇದಪಾರಂಗತನಾಗಿದ್ದನು. ಎದುರಾದ ಅಪ್ಸರೆಯನ್ನು ನೋಡಿ ಸತ್ಯಧೃತಿಯ ವೀರ್ಯವು ಶರಸ್ತಂಬದಲ್ಲಿ ಸ್ಕಲನವಾಗಲು, ಅದರಿಂದ ಒಂದು ಅವಳಿ ಮಕ್ಕಳು ಹುಟ್ಟಿದರು.

>ಕೃಪಯಾ ತಚ್ಚ ಜಗ್ರಾಹ ಶಂತನುರ್ಮೃಗಯಾಂ ಗತಃ ।।   ೧-೩೨-೭೩  
ಕೃಪಃ ಸ್ಮೃತಃ ಸ ವೈ ತಸ್ಮಾದ್ಗೌತಮೀ ಚ ಕೃಪೀ ತಥಾ ।  
ಏತೇ ಶಾರದ್ವತಾಃ ಪ್ರೋಕ್ತಾ ಏತೇ ತೇ ಗೌತಮಾಃ ಸ್ಮೃತಾಃ ।।   ೧-೩೨-೭೪

ಬೇಟೆಗೆಂದು ಹೋಗಿದ್ದ ಶಂತನುವು ಅವರನ್ನು ಕೃಪೆಯಿಂದ ಸ್ವೀಕರಿಸಿದನು. ಅವನೇ ಕೃಪನೆಂದಾದನು. ಅವಳು ಗೌತಮೀ ಕೃಪಿಯಾದಳು. ಇವರು ಶಾರದ್ವತರೆಂದೂ ಗೌತಮರೆಂದೂ ಕರೆಯಲ್ಪಟ್ಟರು.

>ಅತ ಊರ್ಧ್ವಂ ಪ್ರವಕ್ಷ್ಯಾಮಿ ದಿವೋದಾಸಸ್ಯ ಸಂತತಿಮ್ ।  
ದಿವೋದಾಸಸ್ಯ ದಾಯಾದೋ ಬ್ರಹ್ಮರ್ಷಿರ್ಮಿತ್ರಯುರ್ನೃಪಃ ।।   ೧-೩೨-೭೫
> 
ಇನ್ನು ಮುಂದೆ ದಿವೋದಾಸನ ಸಂತತಿಯ ಕುರಿತು ಹೇಳುತ್ತೇನೆ. ದಿವೋದಾಸನ ಮಗನು ಬ್ರಹ್ಮರ್ಷಿ ನೃಪ ಮಿತ್ರಯು.

>ಮೈತ್ರಾಯಣಸ್ತತಃ ಸೋಮೋ ಮೈತ್ರೇಯಾಸ್ತು ತತಃ ಸ್ಮೃತಾಃ ।  
ಏತೇ ಹಿ ಸಂಶ್ರಿತಾಃ ಪಕ್ಷಂ ಕ್ಷತ್ರೋತ್ಪೇತಾಸ್ತು ಭಾರ್ಗವಾಃ ।।   ೧-೩೨-೭೬
> 
ಮಿತ್ರಯುವಿನ ಮಗನು ಮೈತ್ರಾಯಣನು. ಅವನ ಮಗ ಸೋಮನ ವಂಶಜರನ್ನು ಮೈತ್ರೇಯರೆಂದು ಹೇಳುತ್ತಾರೆ. ಇವರು ಕ್ಷತ್ರಧರ್ಮವನ್ನು ಅಳವಡಿಸಿಕೊಂಡ ಭಾರ್ಗವ ಪಕ್ಷದವರು.

>ಆಸೀತ್ಪಂಚಜನಃ ಪುತ್ರಃ ಸೃಂಜಯಸ್ಯ ಮಹಾತ್ಮನಃ ।  
ಸುತಃ ಪಂಚಜನಸ್ಯಾಪಿ ಸೋಮದತ್ತೋ ಮಹೀಪತಿಃ ।।   ೧-೩೨-೭೭
> 
ಸೃಂಜಯನ ಪುತ್ರನು ಮಹಾತ್ಮ ಪಂಚಜನ. ಪಂಚಜನನ ಸುತನು ಮಹೀಪತಿ ಸೋಮದತ್ತನು.

>ಸೋಮದತ್ತಸ್ಯ ದಾಯಾದಃ ಸಹದೇವೋ ಮಹಾಯಶಃ ।  
ಸಹದೇವಸುತಶ್ಚಾಪಿ ಸೋಮಕೋ ನಾಮ ಪಾರ್ಥಿವಃ ।।   ೧-೩೨-೭೮
> 
ಸೋಮದತ್ತನ ಮಗನು ಮಹಾಯಶಸ್ವೀ ಸಹದೇವನು. ಸಹದೇವನ ಮಗನು ಸೋಮಕ ಎನ್ನುವ ಪಾರ್ಥಿವನು.

>ಅಜಮೀಢಾತ್ಪುನರ್ಜಾತಃ ಕ್ಷೀಣವಂಶೇ ತು ಸೋಮಕಃ ।  
ಸೋಮಕಸ್ಯ ಸುತೋ ಜಂತುರ್ಯಸ್ಯ ಪುತ್ರಶತಂ ಬಭೌ ।।   ೧-೩೨-೭೯
> 
ಅಜಮೀಢವಂಶವು ಕ್ಷೀಣಿಸುವ ಸಮಯದಲ್ಲಿ ಸೋಮಕನು ಹುಟ್ಟಿದನು. ಸೋಮಕನ ಮಗನು ಜಂತು[^5]. ಜಂತುವಿನ ಬದಲಾಗಿ ಸೋಮಕನಲ್ಲಿ ನೂರು ಪುತ್ರರು ಹುಟ್ಟಿದರು.

>ತೇಷಾಂ ಯವೀಯಾನ್ಪೃಷತೋ ದ್ರುಪದಸ್ಯ ಪಿತಾ  ಪ್ರಭುಃ ।  
ಧೃಷ್ಟದ್ಯುಮ್ನಸ್ತು ದ್ರುಪದಾದ್ಧೃಷ್ಟಕೇತುಶ್ಚ ತತ್ಸುತಃ ।।   ೧-೩೨-೮೦
> 
ಅವರಲ್ಲಿ ಕಿರಿಯವನೇ ದೃಪದನ ತಂದೆ ಪ್ರಭು ಪೃಷತ. ಧೃಷ್ಟದ್ಯುಮ್ನನು ದ್ರುಪದನ ಮಗ ಮತ್ತು ಧೃಷ್ಟಕೇತುವು ಧೃಷ್ಟದ್ಯುಮ್ನನ ಮಗ.

>ಅಜಮೀಢಾಃ ಸ್ಮೃತಾ ಹ್ಯೇತೇ ಮಹಾತ್ಮಾನಸ್ತು ಸೋಮಕಾಃ ।  
ಪುತ್ರಾಣಾಮಜಮೀಢಸ್ಯ ಸೋಮಕತ್ವಂ ಮಹಾತ್ಮನಃ ।।   ೧-೩೨-೮೧
> 
ಈ ಮಹಾತ್ಮರನ್ನು ಅಜಮೀಢರೆಂದು ಕರೆಯುತ್ತಾರೆ. ಅಜಮೀಢನ ಪುತ್ರ ಮಹಾತ್ಮ ಸೋಮಕನಿಂದಾಗಿ ಸೋಮಕರೆಂದೂ ಕರೆಯಲ್ಪಟ್ಟರು.

>ಮಹಿಷೀ ತ್ವಜಮೀಢಸ್ಯ ಧೂಮಿನೀ ಪುತ್ರಗೃದ್ಧಿನೀ ।  
ತೃತೀಯಾ ತವ ಪೂರ್ವೇಷಾಂ ಜನನೀ ಪೃಥಿವೀಪತೇ ।।   ೧-೩೨-೮೨
> 
ಪೃಥಿವೀಪತೇ! ಅಜಮೀಢನ ಮೂರನೇ ಪತ್ನಿ ಧೂಮಿನೀ ಎಂಬ ಹೆಸರಿನವಳು ಪುತ್ರರನ್ನು ಬಯಸಿದಳು. ಅವಳೇ ನಿನ್ನ ಪೂರ್ವಜರ ಜನನಿ.

>ಸಾ ತು ಪುತ್ರಾರ್ಥಿನೀ ದೇವೀ ವ್ರತಚರ್ಯಾಸಮನ್ವಿತಾ ।  
ತತೋ ವರ್ಷಾಯುತಂ ತಪ್ತ್ವಾ ತಪಃ ಪರಮದುಶ್ಚರಮ್ ।।   ೧-೩೨-೮೩
> 
ಪುತ್ರಾರ್ಥಿನಿಯಾಗಿದ್ದ ಆ ದೇವಿಯು ವ್ರತಚರ್ಯ ಸಮನ್ವಿತೆಯಾಗಿದ್ದಳು. ಅವಳು ಹತ್ತು ಸಾವಿರ ವರ್ಷ ಪರಮ ದುಶ್ಚರ ತಪಸ್ಸನ್ನು ತಪಿಸಿದಳು.

>ಹುತ್ವಾಗ್ನಿಂ ವಿಧಿವತ್ಸಾ ತು ಪವಿತ್ರಮಿತಭೋಜನಾ ।  
ಅಗ್ನಿಹೋತ್ರಕುಶೇಷ್ವೇವ ಸುಷ್ವಾಪ ಜನಮೇಜಯ ।  
ಧೂಮಿನ್ಯಾ ಸ ತಯಾ ದೇವ್ಯಾ ತ್ವಜಮೀಢಃ ಸಮೇಯಿವಾನ್ ।।   ೧-೩೨-೮೪
> 
ಜನಮೇಜಯ! ಅವಳು ವಿಧಿವತ್ತಾಗಿ ಅಗ್ನಿಯಲ್ಲಿ ಆಹುತಿಗಳನ್ನಿತ್ತು, ಪವಿತ್ರ ಮಿತ ಆಹಾರಗಳನ್ನು ಸೇವಿಸುತ್ತಾ ಅಗ್ನಿಹೋತ್ರದ ಬುಡದಲ್ಲಿಯೇ ದರ್ಬೆಗಳ ಮೇಲೆ ಮಲಗುತ್ತಿದ್ದಳು. ಆ ದೇವೀ ಧೂಮಿನಿಯೊಡನೆ ಅಜಮೀಢನು ಕೂಡಿದನು.

>ಋಕ್ಷಂ ಸಂಜನಯಾಮಾಸ ಧೂಮವರ್ಣಂ ಸುದರ್ಶನಮ್ ।  
ಋಕ್ಷಾತ್ಸಂವರಣೋ ಜಜ್ಞೇ ಕುರುಃ ಸಂವರಣಾತ್ತಥಾ ।  
ಯಃ ಪ್ರಯಾಗಾದತಿಕ್ರಮ್ಯ ಕುರುಕ್ಷೇತ್ರಂ ಚಕಾರ ಹ ।।   ೧-೩೨-೮೫
> 
ಅವಳಲ್ಲಿ ಧೂಮವರ್ಣದ ಸುಂದರ ಋಕ್ಷನು ಜನಿಸಿದನು. ಋಕ್ಷನಿಂದ ಸಂವರಣನು ಹುಟ್ಟಿದನು. ಸಂವರಣನಲ್ಲಿ ಪ್ರಯಾಗದಿಂದ ಹೋಗಿ ಕುರುಕ್ಷೇತ್ರವನ್ನು ಸ್ಥಾಪಿಸಿದ ಕುರುವು ಹುಟ್ಟಿದನು.

>ತದ್ವೈ ತತ್ಸ ಮಹಾಭಾಗೋ ವರ್ಷಾಣಿ ಸುಬಹೂನ್ಯಥ ।  
ತಪ್ಯಮಾನೇ ತದಾ ಶಕ್ರೋ ಯತ್ರಾಸ್ಯ ವರದೋ ಬಭೌ ।।   ೧-೩೨-೮೬
> 
ಅಲ್ಲಿ ಮಹಾಭಾಗ ಕುರುವು ಅನೇಕ ವರ್ಷಗಳ ತಪಸ್ಸನ್ನಾಚರಿಸಿದನು. ಆಗ ಶಕ್ರನು ಅವನಿಗೆ ವರವನ್ನಿತ್ತನು.

>ಪುಣ್ಯಂ ಚ ರಮಣೀಯಂ ಚ ಪುಣ್ಯಕೃದ್ಭಿರ್ನಿಷೇವಿತಮ್ ।  
ತಸ್ಯಾನ್ವವಾಯಃ ಸುಮಹಾಂಸ್ತಸ್ಯ ನಾಮ್ನಾ ಸ್ಥ ಕೌರವಾಃ ।।   ೧-೩೨-೮೭
> 
ಆ ಪುಣ್ಯ ರಮಣೀಯ ಪ್ರದೇಶವನ್ನು ಪುಣ್ಯಕರ್ಮಿಗಳು ಸೇವಿಸುತ್ತಾರೆ. ಕುರುವಿನ ವಂಶವು ಅತಿ ದೊಡ್ಡದು. ಅವನಿಂದಲೇ ನೀವು ಕೌರವರೆಂಬ ಹೆಸರನ್ನು ಪಡೆದುಕೊಂಡಿರಿ.

>ಕುರೋಶ್ಚ ಪುತ್ರಾಶ್ಚತ್ವಾರಃ ಸುಧನ್ವಾ ಸುಧನುಸ್ತಥಾ ।  
ಪರೀಕ್ಷಿಚ್ಚ ಮಹಾಬಾಹುಃ ಪ್ರವರಶ್ಚಾರಿಮೇಜಯಃ ।।   ೧-೩೨-೮೮
> 
ಕುರುವಿಗೆ ನಾಲ್ವರು ಪುತ್ರರಿದ್ದರು – ಸುಧನ್ವ, ಸುಧನು, ಮಹಾಬಾಹು ಪರೀಕ್ಷಿತ್ ಮತ್ತು ಪ್ರವರ ಅರಿಮೇಜಯ.

>ಸುಧನ್ವನಸ್ತು ದಾಯಾದಃ ಸುಹೋತ್ರೋ ಮತಿಮಾಂಸ್ತತಃ ।  
ಚ್ಯವನಸ್ತಸ್ಯ ಪುತ್ರಸ್ತು ರಾಜಾ ಧರ್ಮಾರ್ಥಕೋವಿದಃ ।।   ೧-೩೨-೮೯
> 
ಸುಧನ್ವನ ಮಗನು ಸುಹೋತ್ರನು. ಸುಹೋತ್ರನ ಮಗನು ಮತಿಮಾನನು. ಅರ್ಥಕೋವಿದ ರಾಜಾ ಚ್ಯವನನು ಅವನ ಪುತ್ರನು.

>ಚ್ಯವನಾತ್ಕೃತಯಜ್ಞಸ್ತು ಇಷ್ಟ್ವಾ ಯಜ್ಞಃ ಸ ಧರ್ಮವಿತ್ ।  
ವಿಶ್ರುತಂ ಜನಯಾಮಾಸ ಪುತ್ರಮಿಂದ್ರಸಮಂ ನೃಪಃ ।।   ೧-೩೨-೯೦
> 
ಚ್ಯವನನಿಂದ ಕೃತಯಜ್ಞನಾದನು. ಆ ಧರ್ಮವಿದು ನೃಪನು ಇಷ್ಟಿಯನ್ನು ಯಜಿಸಿ ಇಂದ್ರಸಮನಾದ ವಿಶ್ರುತ ಪುತ್ರನನ್ನು ಹುಟ್ಟಿಸಿದನು.

>ಚೈದ್ಯೋಪರಿಚರಂ ವೀರಂ ವಸುಂ ನಾಮಾಂತರಿಕ್ಷಗಮ್ ।  
ಚೈದ್ಯೋಪರಿಚರಾಜ್ಜಜ್ಞೇ ಗಿರಿಕಾ ಸಪ್ತ ಮಾನವಾನ್ ।।   ೧-೩೨-೯೧
> 
ಅವನೇ ವೀರ ಚೈದ್ಯ ವಸು. ಅಂತರಿಕ್ಷದಲ್ಲಿ ಸಂಚರಿಸುತ್ತಿದ್ದುದರಿಂದ ಅವನ ಹೆಸರು ಉಪರಿಚರ ಎಂದಾಯಿತು. ಚೈದ್ಯ ಉಪರಿಚರನಿಗೆ ಗಿರಿಕೆಯಲ್ಲಿ ಏಳು ಮಾನವರು ಹುಟ್ಟಿದರು.

>ಮಹಾರಥೋ ಮಗಧರಾಡ್ವಿಶ್ರುತೋ ಯೋ ಬೃಹದ್ರಥಃ ।  
ಪ್ರತ್ಯಗ್ರಹಃ ಕುಶಶ್ಚೈವ ಯಮಾಹುರ್ಮಣಿವಾಹನಮ್ ।।   ೧-೩೨-೯೨
> 
ಮಹಾರಥ ಮಗಧರಾಜ ವಿಶ್ರುತ ಬೃಹದ್ರಥ, ಪ್ರತ್ಯಗ್ರಹನ್ನ್ ಮತ್ತು ಕುಶ. ಕುಶನನ್ನು ಮಣಿವಾಹನ ಎಂದೂ ಕರೆಯುತ್ತಿದ್ದರು.

>ಮಾರುತಶ್ಚ ಯದುಶ್ಚೈವ ಮತ್ಸ್ಯಃ ಕಾಲೀ ಚ ಸತ್ತಮಃ ।  
ಬೃಹದ್ರಥಸ್ಯ ದಾಯಾದಃ ಕುಶಾಗ್ರೋ ನಾಮ ವಿಶ್ರುತಃ ।।   ೧-೩೨-೯೩
> 
ಉಳಿದವರು ಮಾರುತ, ಯದು, ಸತ್ತಮ ಮತ್ಸ್ಯ ಮತ್ತು ಕಾಲೀ. ಬೃಹದ್ರಥನ ಮಗನು ಕುಶಾಗ್ರ ಎಂಬ ಹೆಸರಿನಿಂದ ವಿಶ್ರುತನಾದನು.

>ಕುಶಾಗ್ರಸ್ಯಾತ್ಮಜೋ ವಿದ್ವಾನ್ವೃಷಭೋ ನಾಮ ವೀರ್ಯವಾನ್ ।।   ೧-೩೨-೯೪  
ವೃಷಭಸ್ಯ ತು ದಾಯಾದಃ ಪುಷ್ಪವಾನ್ನಾಮ ಧಾರ್ಮಿಕಃ ।  
ದಾಯಾದಸ್ತಸ್ಯ ವಿಕ್ರಾಂತೋ ರಾಜಾ ಸತ್ಯಹಿತಃ ಸ್ಮೃತಃ ।।   ೧-೩೨-೯೫
> 
ಕುಶಾಗ್ರನ ಮಗ ವಿದ್ವಾನ ವೃಷಭ ಎಂಬ ಹೆಸರಿನ ವೀರ್ಯವಾನನು. ವೃಷಭನ ಪುತ್ರನು ಪುಷ್ಪವಾನ್ ಎಂಬ ಹೆಸರಿನ ಧಾರ್ಮಿಕನು. ಅವನ ವಿಕ್ರಾಂತ ಮಗನು ರಾಜಾ ಸತ್ಯಹಿತ.

>ತಸ್ಯ ಪುತ್ರೋಽಥ ಧರ್ಮಾತ್ಮಾ ನಾಮ್ನಾ ಊರ್ಜಸ್ತು ಜಜ್ಞಿವಾನ್ ।  
ಊರ್ಜಸ್ಯ ಸಂಭವಃ ಪುತ್ರೋ ಯಸ್ಯ ಜಜ್ಞೇ ಸ ವೀರ್ಯವಾನ್ ।।   ೧-೩೨-೯೬
> 
ಅವನ ಮಗನು ಧರ್ಮಾತ್ಮಾ ಊರ್ಜ ಎಂಬ ಹೆಸರಿನವನು ಹುಟ್ಟಿದನು. ಊರ್ಜನ ಮಗನ ಹೆಸರು ಸಂಬವ. ಅವನಿಗೆ ವೀರ್ಯವಾನ್ ಜರಾಸಂಧನು ಹುಟ್ಟಿದನು.

>ಶಕಲೇ ದ್ವೇ ಸ ವೈ ಜಾತೋ ಜರಯಾ ಸಂಧಿತಃ ಸ ತು ।  
ಜರಯಾ ಸಂಧಿತೋ ಯಸ್ಮಾಜ್ಜರಾಸಂಧಸ್ತತಃ ಸ್ಮೃತಃ ।।   ೧-೩೨ ೯೭
> 
ಎರಡು ಭಾಗಗಳಲ್ಲಿ ಹುಟ್ಟಿದ್ದ ಅವನನ್ನು ಜರೆಯು ಜೋಡಿಸಿದ್ದಳು. ಜರೆಯಿಂದ ಸಂಧಿತನಾದುದರಿಂದ ಅವನು ಜರಾಸಂಧನೆನಿಸಿಕೊಂಡನು.

>ಸರ್ವಕ್ಷತ್ರಸ್ಯ ಜೇತಾಸೌ ಜರಾಸಂಧೋ ಮಹಾಬಲಃ ।  
ಜರಾಸಂಧಸ್ಯ ಪುತ್ರೋ ವೈ ಸಹದೇವಃ ಪ್ರತಾಪವಾನ್ ।।   ೧-೩೨-೯೮
> 
ಈ ಮಹಾಬಲ ಜರಾಸಂಧನು ಸರ್ವಕ್ಷತ್ರಿಯರನ್ನೂ ಜಯಿಸಿದ್ದನು. ಜರಾಸಂಧನ ಪುತ್ರನು ಪ್ರತಾಪವಾನ್ ಸಹದೇವನು.

>ಸಹದೇವಾತ್ಮಜಃ  ಶ್ರೀಮಾನುದಾಯುಃ ಸ ಮಹಾಯಶಾಃ ।  
ಉದಾಯುರ್ಜನಯಾಮಾಸ ಪುತ್ರಂ ಪರಮಧಾರ್ಮಿಕಮ್ ।।   ೧-೩೨-೯೯
> 
ಸಹದೇವನ ಮಗನು ಶ್ರೀಮಾನ್ ಮಹಾಯಶಸ್ವೀ ಉದಾಯು. ಉದಾಯುವು ಪರಮಧಾರ್ಮಿಕ ಪುತ್ರನನ್ನು ಹುಟ್ಟಿಸಿದನು.

>ಶ್ರುತಧರ್ಮೇತಿ ನಾಮಾನಂ ಮಘವಾನ್ಯೋಽವಸದ್ವಿಭುಃ ।  
ಪರೀಕ್ಷಿತಸ್ತು ದಾಯಾದೋ ಧಾರ್ಮಿಕೋ ಜನಮೇಜಯಃ ।।   ೧-೩೨-೧೦೦
> 
ಶ್ರುತಧರ್ಮ ಎಂಬ ಹೆಸರಿನ ಈ ವಿಭುವು ಮಘನಾನನಂತಿದ್ದನು. ಕುರುವಿನ ಇನ್ನೊಬ್ಬ ಮಗ ಪರೀಕ್ಷಿತನ ಮಗನು ಧಾರ್ಮಿಕ ಜನಮೇಜಯನಾದನು.

>ಜನಮೇಜಯಸ್ಯ ದಾಯಾದಸ್ತ್ರಯ ಏವ ಮಹಾರಥಾಃ ।  
ಶ್ರುತಸೇನೋಗ್ರಸೇನೌ ಚ ಭೀಮಸೇನಶ್ಚ ನಾಮತಃ ।।   ೧-೩೨-೧೦೧
> 
ಜನಮೇಜಯನ ಮಕ್ಕಳು ಮೂವರು ಮಹಾರಥರು. ಶ್ರುತಸೇನ, ಉಗ್ರಸೇನ ಮತ್ತು ಭೀಮಸೇನ ಎಂಬ ಹೆಸರಿನವರು.

>ಏತೇ ಸರ್ವೇ ಮಹಾಭಾಗಾ ವಿಕ್ರಾಂತಾ ಬಲಶಾಲಿನಃ ।  
ಜನಮೇಜಯಸ್ಯ ಪುತ್ರೌ ತು ಸುರಥೋ ಮತಿಮಾಂಸ್ತಥಾ ।।   ೧-೩೨-೧೦೨
> 
ಇವರೆಲ್ಲರ ಮಹಾಭಾಗರೂ ವಿಕ್ರಾಂತ ಬಲಶಾಲಿಗಳಾಗಿದ್ದರು. ಜನಮೇಜಯನಿಗೆ ಇಬ್ಬರು ಮಕ್ಕಳಾದರು – ಸುರಥ ಮತ್ತು ಮತಿಮಾನ್.

>ಸುರಥಸ್ಯ ತು ವಿಕ್ರಾಂತಃ ಪುತ್ರೋ ಜಜ್ಞೇ ವಿದೂರಥಃ ।  
ವಿದೂರಥಸ್ಯ ದಾಯಾದ ಋಕ್ಷ ಏವ ಮಹಾರಥಃ ।।   ೧-೩೨-೧೦೩
> 
ಸುರಥನಿಗೆ ವಿದೂರಥನೆಂಬ ವಿಕ್ರಾಂತ ಪುತ್ರನು ಹುಟ್ಟಿದನು. ವಿದೂರಥನ ಮಗನೇ ಮಹಾರಥ ಋಕ್ಷ.

>ದ್ವಿತೀಯಃ ಸ ಬಭೌ ರಾಜಾ ನಾಮ್ನಾ ತೇನೈವ ಸಂಜ್ಞಿತಃ ।  
ದ್ವಾವೃಕ್ಷೌ ತವ ವಂಶೇಽಸ್ಮಿಂದ್ವಾವೇವ ತು ಪರೀಕ್ಷಿತೌ ।।   ೧-೩೨-೧೦೪
> 
ಇವರು ಎರಡನೆಯ ಋಕ್ಷ. ಮೊದಲಿನವನ ಹೆಸರಿನಿಂದಲೇ ಕರೆಯಲ್ಪಟ್ಟವನು. ಹೀಗೆ ನಿನ್ನ ವಂಶದಲ್ಲಿ ಇಬ್ಬರು ಋಕ್ಷರೂ ಇಬ್ಬರೂ ಪರೀಕ್ಷಿತರೂ ಆಗಿಹೋಗಿದ್ದಾರೆ.

>ಭೀಮಸೇನಾಸ್ತ್ರಯೋ ರಾಜನ್ ದ್ವಾವೇವ ಜನಮೇಜಯೌ ।  
ಋಕ್ಷಸ್ಯ ತು ದ್ವಿತೀಯಸ್ಯ ಭೀಮಸೇನೋಽಭವತ್ಸುತಃ ।।   ೧-೩೨-೧೦೫
> 
ರಾಜನ್! ನಿನ್ನ ವಂಶದಲ್ಲಿ ಮೂವರು ಭೀಮಸೇನರೂ, ಇಬ್ಬರೂ ಜನಮೇಜಯರೂ ಆಗಿಹೋದರು. ಎರಡನೇ ಋಕ್ಷನಿಗೆ ಭೀಮಸೇನನು ಸುತನಾದನು.

>ಪ್ರತೀಪೋ ಭೀಮಸೇನಸ್ಯ ಪ್ರತೀಪಸ್ಯ ತು ಶಂತನುಃ ।  
ದೇವಾಪಿರ್ಬಾಹ್ಲಿಕಶ್ಚೈವ ತ್ರಯ ಏವ ಮಹಾರಥಾಃ ।।   ೧-೩೨-೧೦೬
> 
ಪ್ರತೀಪನು ಭೀಮಸೇನನ ಮಗ. ಮತ್ತು ಪ್ರತೀಪನಿಗೆ ಶಂತನು, ದೇವಾಪಿ ಮತ್ತು ಬಾಹ್ಲಿಕ ಎನ್ನುವ ಮೂವರು ಮಹಾರಥ ಪುತ್ರರು.

>ಶಂತನೋಃ ಪ್ರಸವಸ್ತ್ವೇಷ ಯತ್ರ ಜಾತೋಽಸಿ ಪಾರ್ಥಿವ ।  
ಬಾಹ್ಲಿಕಸ್ಯ ತು ರಾಜ್ಯಂ ವೈ ಸಪ್ತವಾಹ್ಯಂ ನರೇಶ್ವರ ।।   ೧-೩೨-೧೦೭
> 
ಪಾರ್ಥಿವ! ನೀನು ಹುಟ್ಟಿರುವ ಈ ವಂಶವು ಶಂತನುವಿನದ್ದು. ನರೇಶ್ವರ! ಬಾಹ್ಲಿಕನ ರಾಜ್ಯವಾದರೋ ಸಪ್ತವಾಹ್ಯ[^6]ವಾಗಿತ್ತು.

>ಬಾಹ್ಲಿಕಸ್ಯ ಸುತಶ್ಚೈವ ಸೋಮದತ್ತೋ ಮಹಾಯಶಾಃ ।  
ಜಜ್ಞಿರೇ ಸೋಮದತ್ತಾತ್ತು ಭೂರಿರ್ಭೂರಿಶ್ರವಾಃ ಶಲಃ ।।   ೧-೩೨-೧೦೮
> 
ಬಾಹ್ಲೀಕನ ಮಗನು ಮಹಾಯಶಸ್ವೀ ಸೋಮದತ್ತನು. ಸೋಮದತ್ತನಿಗೆ ಭೂರಿ, ಭೂರಿಶ್ರವ ಮತ್ತು ಶಲ – ಈ ಮೂವರು ಹುಟ್ಟಿದರು.

>ಉಪಾಧ್ಯಾಯಸ್ತು ದೇವಾನಾಂ ದೇವಾಪಿರಭವನ್ಮುನಿಃ ।  
ಚ್ಯವನಸ್ಯ ಕೃತಃ ಪುತ್ರ ಇಷ್ಟಶ್ಚಾಸೀನ್ಮಹಾತ್ಮನಃ  ।।   ೧-೩೨-೧೦೯
> 
ದೇವಾಪಿಯಾದರೋ ದೇವತೆಗಳ ಉಪಾಧ್ಯಾಯನಾಗಿ ಮುನಿಯಾಗಿದ್ದನು. ಮಹಾತ್ಮ ಚ್ಯವನನು ಅವನನ್ನು ತನ್ನ ಪುತ್ರನನ್ನಾಗಿ ಮಾಡಿಕೊಂಡಿದ್ದನು.

>ಶಂತನುಸ್ತ್ವಭವದ್ರಾಜಾ ಕೌರವಾಣಾಂ ಧುರಂಧರಃ ।  
ಶಂತನೋಃ ಸಂಪ್ರವಕ್ಷ್ಯಾಮಿ  ಯತ್ರ ಜಾತೋಽಸಿ ಪಾರ್ಥಿವ ।।   ೧-೩೨-೧೧೦
> 
ಶಂತನುವಾದರೋ ಕೌರವರ ಧುರಂಧರ ರಾಜನಾಗಿದ್ದನು. ಪಾರ್ಥಿವ! ನೀನು ಹುಟ್ಟಿರುವ ಶಂತನುವಿನ ವಂಶವನ್ನು ಹೇಳುತ್ತೇನೆ.

>ಗಾಂಗಂ ದೇವವ್ರತಂ ನಾಮ ಪುತ್ರಂ ಸೋಽಜನಯತ್ಪ್ರಭುಃ ।  
ಸ ತು ಭೀಷ್ಮ ಇತಿ ಖ್ಯಾತಃ ಪಾಂಡವಾನಾಂ ಪಿತಾಮಹಃ ।।   ೧-೩೨-೧೧೧
> 
ಪ್ರಭು ಶಾಂತನುವು ಗಂಗೆಯಲ್ಲಿ ದೇವವ್ರತನೆಂಬ ಹೆಸರಿನ ಮಗನನ್ನು ಹುಟ್ಟಿಸಿದನು. ಅವನಾದರೋ ಪಾಂಡವರ ಪಿತಾಮಹ ಭೀಷ್ಮನೆಂದು ಖ್ಯಾತನಾದನು.

>ಕಾಲೀ ವಿಚಿತ್ರವೀರ್ಯಂ ತು ಜನಯಾಮಾಸ ಭಾರತ ।  
ಶಂತನೋರ್ದಯಿತಂ ಪುತ್ರಂ ಧರ್ಮಾತ್ಮಾನಮಕಲ್ಮಷಮ್ ।।   ೧-೩೨-೧೧೨
> 
ಭಾರತ! ಕಾಲೀಯು ಶಂತನುವಿನ ಪ್ರೀತಿಯ ಪುತ್ರ ಧರ್ಮಾತ್ಮ ಅಕಲ್ಮಷ ವಿಚಿತ್ರವೀರ್ಯನಿಗೆ ಜನ್ಮವಿತ್ತಳು.

>ಕೃಷ್ಣದ್ವೈಪಾಯನಶ್ಚೈವ ಕ್ಷೇತ್ರೇ ವೈಚಿತ್ರವೀರ್ಯಕೇ ।  
ಧೃತರಾಷ್ಟ್ರಂ ಚ ಪಾಂಡುಂ ಚ ವಿದುರಂ ಚಾಪ್ಯಜೀಜನತ್ ।।   ೧-೩೨-೧೧೩
> 
ಕೃಷ್ಣದ್ವೈಪಾಯನನು ವಿಚಿತ್ರವೀರ್ಯನ ಕ್ಷೇತ್ರದಲ್ಲಿ ಧೃತರಾಷ್ಟ್ರ, ಪಾಂಡು ಮತ್ತು ವಿದುರರಿಗೆ ಜನ್ಮವಿತ್ತನು.

>ಧೃತರಾಷ್ಟ್ರಶ್ಚ ಗಾಂಧಾರ್ಯಾಂ ಪುತ್ರಾನುತ್ಪಾದಯಚ್ಛತಮ್ ।  
ತೇಷಾಂ ದುರ್ಯೋಧನಃ ಶ್ರೇಷ್ಠಃ ಸರ್ವೇಷಾಮೇವ ಸ ಪ್ರಭುಃ ।।   ೧-೩೨-೧೧೪
> 
ಧೃತರಾಷ್ಟ್ರನು ಗಾಂಧಾರಿಯಲ್ಲಿ ನೂರು ಪುತ್ರರನ್ನು ಹುಟ್ಟಿಸಿದನು. ಅವರೆಲ್ಲರಲ್ಲಿ ಪ್ರಭು ದುರ್ಯೋಧನನು ಶ್ರೇಷ್ಠನಾಗಿದ್ದನು.

>ಪಾಂಡೋರ್ಧನಂಜಯಃ ಪುತ್ರಃ ಸೌಭದ್ರಸ್ತಸ್ಯ ಚಾತ್ಮಜಃ ।  
ಅಭಿಮನ್ಯುಃ ಪರೀಕ್ಷಿತ್ತು ಪಿತಾ ತವ ಜನೇಶ್ವರ ।।   ೧-೩೨-೧೧೫
> 
ಪಾಂಡುವಿನ ಪುತ್ರ ಧನಂಜನು ಸುಭದ್ರೆಯಲ್ಲಿ ಮಗ ಅಭಿಮನ್ಯುವನ್ನು ಪಡೆದನು. ಜನೇಶ್ವರ! ಅಭಿಮನ್ಯುವಿನ ಮಗ ಪರೀಕ್ಷಿತನು ನಿನ್ನ ತಂದೆ.

>ಏಷ ತೇ ಪೌರವೋ ವಂಶೋ ಯತ್ರ ಜಾತೋಽಸಿ ಪಾರ್ಥಿವ ।  
ತುರ್ವಸೋಸ್ತು ಪ್ರವಕ್ಷ್ಯಾಮಿ ದ್ರುಹ್ಯೋಶ್ಚಾನೋರ್ಯದೋಸ್ತಥಾ ।।  ೧-೩೨-೧೧೬
> 
ಪಾರ್ಥಿವ! ಇದು ನೀನು ಹುಟ್ಟಿರುವ ಪೌರವ ವಂಶ. ಈಗ ತುರ್ವಸುವಿನ, ನಂತರ ದ್ರುಹ್ಯು, ಅನು ಮತ್ತು ಯದುವಿನ ವಂಶಗಳ ಕುರಿತು ಹೇಳುತ್ತೇನೆ.

>ಸುತಸ್ತು ತುರ್ವಸೋರ್ವಹ್ನಿರ್ವಹ್ನೇರ್ಗೋಭಾನುರಾತ್ಮಜಃ ।  
ಗೋಭಾನೋಸ್ತು ಸುತೋ ರಾಜಾ ತ್ರೈಸಾನುರಪರಾಜಿತಃ ।।   ೧-೩೨-೧೧೭
> 
ತುರ್ವಸುವಿನ ಮಗನು ವಹ್ನಿ. ವಹ್ನಿಯ ಮಗನು ಗೋಭಾನು. ಗೋಭಾನುವಿನ ಮಗನು ಅಪರಾಜಿತ ರಾಜಾ ತ್ರೈಸಾನು.

>ಕರಂಧಮಸ್ತು ತ್ರೈಸಾನೋರ್ಮರುತ್ತಸ್ತಸ್ಯ ಚಾತ್ಮಜಃ ।  
ಅನ್ಯಸ್ತ್ವಾವೀಕ್ಷಿತೋ ರಾಜಾ ಮರುತ್ತಃ ಕತಿಥಸ್ತವ ।।   ೧-೩೨-೧೧೮
> 
ಕರಂಧಮನು ತ್ರೈಸಾನುವಿನ ಮಗನು ಮತ್ತು ಮರುತ್ತನು ಅವನ ಮಗನು. ಅವೀಕ್ಷಿತನ ಮಗ ರಾಜಾ ಮರುತ್ತನು ಬೇರೆ. ಅವನ ಕುರಿತಾಗಿ ಈ ಮೊದಲೇ ನಿನಗೆ ಹೇಳಿಯಾಗಿದೆ[^7].

>ಅನಪತ್ಯೋಽಭವದ್ರಾಜಾ ಯಜ್ವಾ ವಿಪುಲದಕ್ಷಿಣಃ ।  
ದುಹಿತಾ ಸಂಮತಾ ನಾಮ ತಸ್ಯಾಸೀತ್ಪೃಥಿವೀಪತೇ ।।   ೧-೩೨-೧೧೯
> 
ಈ ಕರಂಧಮಪುತ್ರ ರಾಜಾ ಮರುತ್ತನು ಪುತ್ರಹೀನನಾಗಿದ್ದನು. ಇವನು ಯಜ್ಞಗಳನ್ನು ನೆರವೇರಿಸಿ ವಿಪುಲ ದಕ್ಷಿಣೆಗಳನ್ನು ನೀಡುತ್ತಿದ್ದನು. ಈ ಪೃಥಿವೀಪತಿಗೆ ಸಂಮತಾ ಎಂಬ ಹೆಸರಿನ ಪುತ್ರಿಯಿದ್ದಳು.

>ದಕ್ಷಿಣಾರ್ಥಂ ಸ್ಮ ವೈ ದತ್ತಾ ಸಂವರ್ತಾಯ ಮಹಾತ್ಮನೇ ।  
ದುಷ್ಯಂತಂ ಪೌರವಂ ಚಾಪಿ ಲೇಭೇ ಪುತ್ರಮಕಲ್ಮಷಮ್ ।।   ೧-೩೨-೧೨೦
> 
ಮರುತನು ಅವಳನ್ನು ಮಹಾತ್ಮ ಸಂವರ್ತನಿಗೆ ದಕ್ಷಿಣೆಯಾಗಿ ಕೊಟ್ಟಿದ್ದನು. ಅವಳೇ ಅಕಲ್ಮಷ ಪೌರವ ದುಷ್ಯಂತನನ್ನು ಮಗನನ್ನಾಗಿ ಪಡೆದಳು[^8].

>ಏವಂ ಯಯಾತೇಃ ಶಾಪೇನ ಜರಾಸಂಕ್ರಮಣೇ ತದಾ ।  
ಪೌರವಂ ತುರ್ವಸೋರ್ವಂಶಃ ಪ್ರವಿವೇಶ ನೃಪೋತ್ತಮ ।।   ೧-೩೨-೧೨೧
> 
ನೃಪೋತ್ತಮ! ಹೀಗೆ ಮುಪ್ಪನ್ನು ಹೊರಿಸುವ ಸಮಯದಲ್ಲಿ ಯಯಾತಿಯಿಂದ ಶಾಪಗ್ರಸ್ತವಾಗಿದ್ದ ತುರ್ವಸುವಿನ ವಂಶವು ಲಯಗೊಂಡು ಪೌರವ ವಂಶವನ್ನು ಪ್ರವೇಶಿಸಿತು.

>ದುಷ್ಯಂತಸ್ಯ ತು ದಾಯಾದಾಃ ಕರುತ್ಥಾಮಃ ಪ್ರಜೇಶ್ವರಃ ।  
ಕರುತ್ಥಾಮಾತ್ತಥಾಕ್ರೀಡಶ್ಚತ್ವಾರಸ್ತಸ್ಯ ಚಾತ್ಮಜಾಃ ।।   ೧-೩೨-೧೨೨
> 
ದುಷ್ಯಂತನ ಮಗನು ಪ್ರಜೇಶ್ವರ ಕರುತ್ಥಾಮ[^9]. ಕರುತ್ಥಾಮನಿಂದ ಆಕ್ರೀಡನ ಜನ್ಮವಾಯಿತು. ಅವನಿಗೆ ನಾಲ್ವರು ಮಕ್ಕಳಿದ್ದರು.

>ಪಾಂಡ್ಯಶ್ಚ  ಕೇರಲಶ್ಚೈವ ಕೋಲಶ್ಚೋಲಶ್ಚ ಪಾರ್ಥಿವಃ
ತೇಷಾಂ ಜನಪದಾಃ ಸ್ಫೀತಾಃ ಪಾಂಡ್ಯಾಶ್ಚೋಲಾಃ ಸಕೇರಲಾಃ ।।   ೧-೩೨-೧೨೩
> 
ಪಾಂಡ್ಯ, ಕೇರಲ, ಕೋಲ, ಮತ್ತು ಪಾರ್ಥಿವ ಚೋಲ. ಅವರ ಜನಪದಗಳು ಸಮೃದ್ಧಶಾಲೀ ಪಾಂಡ್ಯ, ಚೋಲ, ಮತ್ತು ಕೇರಲಗಳು.

>ದ್ರುಹ್ಯೋಶ್ಚ ತನಯೋ ರಾಜನ್ಬಭ್ರುಃ ಸೇತುಶ್ಚ ಪಾರ್ಥಿವಃ ।  
ಅಂಗಾರಸೇತುಸ್ತತ್ಪುತ್ರೋ ಮರುತಾಂ ಪತಿರುಚ್ಯತೇ ।।   ೧-೩೨-೧೨೪
> 
ರಾಜನ್! ದ್ರುಹ್ಯುವಿನ ಪುತ್ರರು ಪಾರ್ಥಿವ ಬಭ್ರು ಮತ್ತು ಸೇತು. ಅಂಗಾರಸೇತುವು ಸೇತುವಿನ ಸತ್ಪುತ್ರನು. ಅವನನ್ನು ಮರುತ್ಪತಿಯೆಂದೂ ಕರೆಯುತ್ತಿದ್ದರು.

>ಯೌವನಾಶ್ವೇನ ಸಮರೇ ಕೃಚ್ಛ್ರೇಣ ನಿಹತೋ ಬಲೀ ।  
ಯುದ್ಧಂ ಸುಮಹದಸ್ಯಾಽಽಸೀನ್ಮಾಸಾನ್ಪರಿ ಚತುರ್ದಶ ।।   ೧-೩೨-೧೨೫
> 
ಯುವನಾಶ್ವನ ಮಗ ಮಾಂಧಾತನೊಡನೆ ನಡೆದ ಹದಿನಾಲ್ಕು ತಿಂಗಳುಗಳ ಮಹಾ ಯುದ್ಧದಲ್ಲಿ ಆ ಬಲಶಾಲಿಯು ಸಮರಾಂಗಣದಲ್ಲಿ ಅತಿ ಕಷ್ಟದಿಂದ ಹತನಾದನು.

>ಅಂಗಾರಸ್ಯ ತು ದಾಯಾದೋ ಗಾಂಧಾರೋ ನಾಮ ಭಾರತ ।  
ಖ್ಯಾಯತೇ ತಸ್ಯ ನಾಮ್ನಾ ವೈ ಗಾಂಧಾರವಿಷಯೋ ಮಹಾನ್ ।।   ೧-೩೨-೧೨೬
> 
>ಭಾರತ! ಅಂಗಾರನ ಮಗನು ಗಾಂಧಾರ ಎಂಬ ಹೆಸರಿನವನು. ಅವನ ಹೆಸರಿನಿಂದಲೇ ಈ ಮಹಾನ್ ಗಾಂಧಾರದೇಶವು ಪ್ರಖ್ಯಾತವಾಗಿದೆ.
> 
>ಗಾಂಧಾರದೇಶಜಾಶ್ಚೈವ ತುರಗಾ ವಾಜಿನಾಂ ವರಾಃ ।  
ಅನೋಸ್ತು ಪುತ್ರೋ ಧರ್ಮೋಽಭೂದ್ಧೃತಸ್ತಸ್ಯಾತ್ಮಜೋಽಭವತ್ ।।  ೧-೩೨-೧೨೭
> 
ಶ್ರೇಷ್ಠ ತುರಗ ವಾಜಿಗಳು ಗಾಂಧಾರದೇಶದಲ್ಲಿಯೇ ಹುಟ್ಟಿದವು. ಅನುವಿನ ಪುತ್ರನು ಧರ್ಮನಾಗಿದ್ದನು. ಅವನ ಮಗನು ಧೃತನಾದನು.

>ಧೃತಾತ್ತು ದುದುಹೋ ಜಜ್ಞೇ ಪ್ರಚೇತಾಸ್ತಸ್ಯ ಚಾತ್ಮಜಃ ।  
ಪ್ರಚೇತಸಃ ಸುಚೇತಾಸ್ತು ಕೀರ್ತಿತೋ ಹ್ಯಾನವೋ ಮಯಾ ।।   ೧-೩೨-೧೨೮
> 
ಧೃತನ ಮಗನು ದುದುಹನು. ಅವನ ಮಗನು ಪ್ರಜೇತ. ಪ್ರಚೇತನ ಮಗ ಸುಚೇತ. ಹೀಗೆ ನಾನು ಅನುವಿನ ವಂಶವನ್ನು ಹೇಳಿದ್ದೇನೆ.

>ಯದೋರ್ವಂಶಂ ಪ್ರವಕ್ಷ್ಯಾಮಿ ಜ್ಯೇಷ್ಠಸ್ಯೋತ್ತಮತೇಜಸಃ ।  
ವಿಸ್ತರೇಣಾನುಪೂರ್ವ್ಯಾತ್ತು ಗದತೋ ಮೇ ನಿಶಾಮಯ ।।   ೧-೩೨-೧೨೯
> 
ಈಗ ನಾನು ಯಯಾತಿಯ ಜ್ಯೇಷ್ಠಪುತ್ರ ಉತ್ತಮ ತೇಜಸ ಯದುವಿನ ವಂಶವನ್ನು ವಿಸ್ತಾರವಾಗಿ ಮೊದಲಿನಿಂದ ಹೇಳುತ್ತೇನೆ. ನನ್ನನ್ನು ಕೇಳು.”


<details><summary>ಸಮಾಪ್ತಿ</summary>

ಇತಿ ಶ್ರೀಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ಪುರುವಂಶಾನುಕೀರ್ತನೇ ದ್ವಾತ್ರಿಂಶೋಽಧ್ಯಾಯಃ

</details>

[^1]: ಮುಂದಿನ 18 ಶ್ಲೋಕಗಳು ಗೀತಾಪ್ರೆಸ್ ಗೋರಖಪುರದ ಸಂಪುಟದಲ್ಲಿ ಇಲ್ಲ.

[^2]: ಈ ಶ್ಲೋಕ ಮತ್ತು ಮುಂದಿನ ಹಲವಾರು ಶ್ಲೋಕಗಳು ಹರಿವಂಶದ ಅಧ್ಯಾಯ 29ರಲ್ಲಿ ಈ ಮೊದಲೇ ಬಂದಿವೆ.

[^3]: ಇದಕ್ಕೆ ಮೊದಲು ಗೀತಾಪ್ರೆಸ್ ಗೋರಖಪುರ ಸಂಪುಟದಲ್ಲಿ ಈ ಒಂದು ಶ್ಲೋಕಾರ್ಧವಿದೆ: ಅಜಮೀಢೋಽಪರೋ ವಂಶಃ ಶ್ರೂತಯಾಂ ಪುರುಷರ್ಷಭ।

[^4]: ತನ್ನ ಪಿತಾಮಹನಂತೆ ಸತ್ಯಧೃತಿಗೆ ಶರದ್ವತನೆಂಬ ಹೆಸರೂ ಇದ್ದಿತ್ತು.

[^5]: ಸೋಮಕನು ತನ್ನ ಮಗ ಜಂತುವನ್ನು ಯಜ್ಞಪಶುವನ್ನಾಗಿ ಮಾಡಿ ಅವನ ಬದಲಾಗಿ ನೂರು ಮಕ್ಕಳನ್ನು ಪಡೆದ ಕಥೆಯು ಅರಣ್ಯಕ ಪರ್ವದ ಅಧ್ಯಾಯ 127-128ರಲ್ಲಿ ಬಂದಿದೆ.

[^6]: ಮಂತ್ರಿಯೇ ಮೊದಲಾದ ಏಳು ರಾಜ್ಯಾಂಗಗಳಿಂದ ಸಂಚಲಿತಗೊಳ್ಳಲು ಯೋಗ್ಯವಾಗಿತ್ತು.

[^7]: ಅಶ್ವಮೇಧಿಕ ಪರ್ವದ ಅಧ್ಯಾಯ 3-10ರಲ್ಲಿ ವ್ಯಾಸನು ಯುಧಿಷ್ಠಿರನಿಗೆ ಮರುತ್ತನ ಕುರಿತು ಹೇಳಿದ ಕಥೆಯು ಬಂದಿದೆ.

[^8]: ಸಂವರ್ತನು ಸಂಮತಾಳನ್ನು ದುಷ್ಯಂತನ ತಂದೆಗೆ ಕೊಟ್ಟಿದ್ದನು.

[^9]: ಇವನು ಶಕುಂತಲೆಯ ಮಗನಲ್ಲ. ದುಷ್ಯಂತನ ಇನ್ನೊಬ್ಬ ಪತ್ನಿಯ ಮಗನು.
