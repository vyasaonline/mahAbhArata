+++
title = "040: ವರಾಹೋತ್ಪತ್ತಿವರ್ಣನಮ್"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಖಿಲಭಾಗೇ ಹರಿವಂಶಃ**

**ಹರಿವಂಶ ಪರ್ವ**

**ಅಧ್ಯಾಯ 40**


</details>

<details><summary>ಸಾರ</summary>

ಜನಮೇಜಯನು ಭಗವಂತನ ವರಾಹ, ನರಸಿಂಹ, ಪರಶುರಾಮ, ಶ್ರೀಕೃಷ್ಣ ಮೊದಲಾದ ಅವತಾರಗಳ ರಹಸ್ಯವನ್ನು ಕೇಳುವುದು.


</details>


>ಜನಮೇಜಯ ಉವಾಚ  
ಪ್ರಾದುರ್ಭಾವಾನ್ಪುರಾಣೇಷು ವಿಷ್ಣೋರಮಿತತೇಜಸಃ ।  
ಸತಾಂ ಕಥಯತಾಮೇವ ವರಾಹ ಇತಿ ನಃ ಶ್ರುತಮ್ ।।   ೧-೪೦-೧
> 
ಜನಮೇಜಯನು ಹೇಳಿದನು: “ಕಥೆಗಳನ್ನು ಹೇಳುವ ಸತ್ಪುರುಷರಿಂದ ಪುರಾಣಗಳಲ್ಲಿ ಹೇಳಿದಂತೆ ಅಮಿತತೇಜಸ್ವಿ ವಿಷ್ಣುವು ವರಾಹ[^1]ನಾಗಿ ಅವತರಿಸಿದನು ಎಂದು ನಾನು ಕೇಳಿದ್ದೇನೆ.

>ನ ಜಾನೇ ತಸ್ಯ ಚರಿತಂ ನ ವಿಧಿಂ ನೈವ ವಿಸ್ತರಮ್ ।   
ನ ಕರ್ಮಗುಣಸಂತಾನಂ ನ ಹೇತುಂ ನ ಮನೀಷಿತಮ್ ।।   ೧-೪೦-೨
> 
ಆದರೆ ನನಗೆ ಅವನ ಚರಿತ, ವಿಧಿ, ವಿಸ್ತಾರ, ಕರ್ಮಗುಣ ಸಂತಾನ, ಕಾರಣ ಮತ್ತು ಯೋಚನೆಗಳ ಕುರಿತು ತಿಳಿದಿಲ್ಲ.

>ಕಿಮಾತ್ಮಕೋ ವರಾಹಃ ಸ ಕಾ ಮೂರ್ತಿಃ ಕಾ ಚ ದೇವತಾ ।  
ಕಿಮಾಚಾರಃ ಪ್ರಭಾವೋ ವಾ ಕಿಂ ವಾ ತೇನ ಪುರಾ ಕೃತಮ್ ।।   ೧-೪೦-೩
> 
ಆ ವರಾಹದ ಸ್ವರೂಪವೇನು? ಅದರ ಮೂರ್ತಿಯು ಹೇಗಿದೆ? ಅದರ ದೇವತೆಯರು ಯಾರು? ಅದರ ಕರ್ಮವ್ಯಾವುದು? ಅದರ ಪ್ರಭಾವವು ಏನು? ಹಿಂದೆ ಅದು ಏನನ್ನು ಮಾಡಿತ್ತು?

>ಯಜ್ಞಾರ್ಥಂ ಸಮವೇತಾನಾಂ ಮಿಷತಾಂ ಚ ದ್ವಿಜನ್ಮನಾಮ್ ।  
ಮಹಾವರಾಹಚರಿತಂ ಕೃಷ್ಣದ್ವೈಪಾಯನೇರಿತಮ್ ।।   ೧-೪೦-೪
> 
ಯಜ್ಞಾರ್ಥವಾಗಿ ಸೇರಿದ್ದ ದ್ವಿಜರ ವಾದವಿವಾದಗಳ ಸಮಯದಲ್ಲಿ ಕೃಷ್ಣದ್ವೈಪಾಯನನು ಹೇಳಿದ್ದ ಮಹಾವರಾಹ ಚರಿತವನ್ನು ಕೇಳಿದ್ದೆ.

>ಯಥಾ ನಾರಾಯಣೋ ಬ್ರಹ್ಮನ್ವಾರಾಹಂ ರೂಪಮಾಸ್ಥಿತಃ ।  
ದಂಷ್ಟ್ರಯಾ ಗಾಂ ಸಮುದ್ರಸ್ಥಾಮುಜ್ಜಹಾರಾರಿಸೂದನಃ ।।   ೧-೪೦-೫
> 
ಬ್ರಹ್ಮನ್! ಅರಿಂದಮ ನಾರಾಯಣನು ಹೇಗೆ ವಾರಾಹ ರೂಪವನ್ನು ತಾಳಿ ತನ್ನ ಕೋರೆದಾಡೆಗಳಿಂದ ಸಮುದ್ರದಲ್ಲಿ ಮುಳುಗಿಹೋಗಿದ್ದ ಭೂಮಿಯನ್ನು ಮೇಲೆತ್ತಿದನು?

>ವಿಸ್ತರೇಣೈವ ಕರ್ಮಾಣಿ ಸರ್ವಾಣಿ ರಿಪುಘಾತಿನಃ ।  
ಶ್ರೋತುಮಿಚ್ಛಾಮ್ಯಶೇಷೇಣ ಹರೇಃ ಕೃಷ್ಣಸ್ಯ ಧೀಮತಃ ।।   ೧-೪೦-೬
> 
ನಾನು ರಿಪುಘಾತೀ ಧೀಮತ ಹರಿ ಕೃಷ್ಣನ ಸರ್ವ ಕರ್ಮಗಳನ್ನೂ ವಿಸ್ತಾರವಾಗಿ ಸಂಪೂರ್ಣವಾಗಿ ಕೇಳ ಬಯಸುತ್ತೇನೆ.

>ಕರ್ಮಣಾಮಾನುಪೂರ್ವ್ಯಾಚ್ಚ ಪ್ರಾದುರ್ಭಾವಾಶ್ಚ ಯೇ ವಿಭೋಃ ।  
ಯಾ ಚಾಸ್ಯ ಪ್ರಕೃತಿರ್ಬ್ರಹ್ಮಂಸ್ತಾಂ ಮೇ ವ್ಯಾಖ್ಯಾತುಮರ್ಹಸಿ ।।   ೧-೪೦-೭
> 
ಬ್ರಹ್ಮನ್! ವಿಭುವಿನ ಹಿಂದಿನ ಅವತಾರಗಳು, ಪ್ರಕೃತಿಗಳು ಮತ್ತು ಕರ್ಮಗಳನ್ನು ಕ್ರಮಪ್ರಕಾರವಾಗಿ ನನಗೆ ಹೇಳಬೇಕು.

>ಕಥಂ ಚ ಭಗವಾನ್ವಿಷ್ಣುಃ ಸುರಶತ್ರುನಿಷೂದನಃ ।  
ವಸುದೇವಕುಲೇ ಧೀಮಾನ್ವಾಸುದೇವತ್ವಮಾಗತಃ ।।   ೧-೪೦-೮
> 
ಸುರಶತ್ರುನಿಷೂದನ ಭಗವಾನ್ ವಿಷ್ಣುವು ಹೇಗೆ ವಸುದೇವಕುಲದಲ್ಲಿ ಧೀಮಂತ ವಾಸುದೇವತ್ವವನ್ನು ಪಡೆದುಕೊಂಡನು?

>ಅಮರೈರಾವೃತಂ ಪುಣ್ಯಂ ಪುಣ್ಯಕೃದ್ಭಿರ್ನಿಷೇವಿತಮ್ ।  
ದೇವಲೋಕಂ ಸಮುತ್ಸೃಜ್ಯ ಮರ್ತ್ಯಲೋಕಮಿಹಾಗತಃ ।।   ೧-೪೦-೯
> 
ಅಮರರಿಂದ ಸುತ್ತುವರೆಯಲ್ಪಟ್ಟು ಪುಣ್ಯಕರ್ಮಿಗಳಿಂದ ಪೂಜಿಸಲ್ಪಡುವ ಅವನು ಪುಣ್ಯ ದೇವಲೋಕವನ್ನು ತ್ಯಜಿಸಿ ಈ ಮರ್ತ್ಯಲೋಕಕ್ಕೆ ಏಕೆ ಬಂದನು?

>ದೇವಮಾನುಷಯೋರ್ನೇತಾ ಯೋ ಭುವಃ ಪ್ರಭವೋ ವಿಭುಃ ।  
ಕಿಮರ್ಥಂ ದಿವ್ಯಮಾತ್ಮಾನಂ ಮಾನುಷ್ಯೇ ಸಂನ್ಯಯೋಜಯತ್ ।।   ೧-೪೦-೧೦
> 
ದೇವ-ಮಾನುಷರ ನಾಯಕ, ಭುವನಗಳ ಸೃಷ್ಟಿಕರ್ತ ವಿಭುವು ಯಾವ ಕಾರಣಕ್ಕಾಗಿ ತನ್ನ ದಿವ್ಯ ಆತ್ಮವನ್ನು ಮನುಷ್ಯನೊಂದಿಗೆ ಜೋಡಿಸಿಕೊಂಡನು?

>ಯಶ್ಚಕ್ರಂ ವರ್ತಯೇತ್ಯೇಕೋ ಮಾನುಷಾಣಾಮನಾಮಯಮ್ ।  
ಮಾನುಷ್ಯೇ ಸ ಕಥಂ ಬುದ್ಧಿಂ ಚಕ್ರೇ ಚಕ್ರಭೃತಾಂ ವರಃ ।।   ೧-೪೦-೧೧
> 
ಮನುಷ್ಯರ ಸಂಸಾರಚಕ್ರವನ್ನು ಏಕಾಕಿಯಾಗಿ ನಿರಂತರವಾಗಿ ಚಲಿಸುವ ಆ ಚಕ್ರಧಾರಿಗಳಲ್ಲಿ ಶ್ರೇಷ್ಠನು ಮನುಷ್ಯನಾಗಲು ಏಕೆ ಯೋಚಿಸಿದನು?

>ಗೋಪಾಯನಂ ಯಃ ಕುರುತೇ ಜಗತಃ ಸಾರ್ವಲೌಕಿಕಮ್ ।  
ಸ ಕಥಂ ಗಾಂ ಗತೋ ದೇವೋ ವಿಷ್ಣುರ್ಗೋಪತ್ವಮಾಗತಃ ।।   ೧-೪೦-೧೨
> 
ಜತ್ತಿನ ಸಾರ್ವಲೌಕಿಕ ರಕ್ಷಣೆಯನ್ನು ಮಾಡುವ ದೇವ ವಿಷ್ಣುವು ಗೋವುಗಳನ್ನು ರಕ್ಷಣೆಮಾಡುವ ಗೋಪತ್ವವನ್ನು ಹೇಗೆ ಪಡೆದುಕೊಂಡನು?

>ಮಹಾಭೂತಾನಿ ಭೂತಾತ್ಮಾ ಯೋ ದಧಾರ ಚಕಾರ ಚ ।  
ಶ್ರೀಗರ್ಭಃ ಸ ಕಥಂ ಗರ್ಭೇ ಸ್ತ್ರಿಯಾ ಭೂಚರಯಾ ಧೃತಃ ।।   ೧-೪೦-೧೩
> 
ಸಮಸ್ತ ಭೂತಗಳಿಗೂ ಆತ್ಮಸ್ವರೂಪನಾದ ಮತ್ತು ಮಹಾಭೂತಗಳನ್ನು ಸೃಷ್ಟಿಸಿದ ಮತ್ತು ಧಾರಣೆಮಾಡಿಕೊಂಡ ಶ್ರೀಗರ್ಭನನ್ನು ಹೇಗೆ ತಾನೇ ಪೃಥ್ವಿಯಲ್ಲಿ ಚಲಿಸುವ ಸ್ತ್ರೀಯೋರ್ವಳು ತನ್ನ ಗರ್ಭದಲ್ಲಿ ಹೇಗೆ ತಾನೇ ಧಾರಣೆಮಾಡಿಕೊಂಡಳು?

>ಯೇನ ಲೋಕಾನ್ಕ್ರಮೈರ್ಜಿತ್ವಾ ತ್ರಿಭಿಸ್ತ್ರೀಂಸ್ತ್ರಿದಶೇಪ್ಸಯಾ ।  
ಸ್ಥಾಪಿತಾ ಜಗತೋ ಮಾರ್ಗಾಸ್ತ್ರಿವರ್ಗಪ್ರಭವಾಸ್ತ್ರಯಃ ।।   ೧-೪೦-೧೪
> 
ತ್ರಿದಷರು ಬಯಸಿದಂತೆ ಅವನು ಮೂರೇ ಹೆಜ್ಜೆಗಳಲ್ಲಿ ಮೂರೂ ಲೋಕಗಳನ್ನೂ ಅಳೆದು ಜಗತ್ತಿನಲ್ಲಿ ತ್ರಿವರ್ಗಮಾರ್ಗವನ್ನು ಸ್ಥಾಪಿಸಿದನು.

>ಯೋಽಂತಕಾಲೇ ಜಗತ್ಪೀತ್ವಾ ಕೃತ್ವಾ ತೋಯಮಯಂ ವಪುಃ ।  
ಲೋಕಮೇಕಾರ್ಣವಂ ಚಕ್ರೇ ದೃಶ್ಯಾದೃಶ್ಯೇನ ವರ್ತ್ಮನಾ ।।   ೧-೪೦-೧೫
> 
ಅಂತ್ಯಕಾಲದಲ್ಲಿ ಅವನು ದೃಶ್ಯ-ಅದೃಶ್ಯ ರೀತಿಯಲ್ಲಿ ಜಗತ್ತನ್ನೇ ಕುಡಿದು ನೀರಿನ ಆಕಾರವನ್ನೇ ತಾಳಿ ಜಗತ್ತನ್ನೇ ಒಂದು ಜಲರಾಶಿಯನ್ನಾಗಿ ಮಾಡಿದನು.

>ಯಃ ಪುರಾಣೇ ಪುರಾಣಾತ್ಮಾ ವಾರಾಹಂ ರೂಪಮಾಸ್ಥಿತಃ ।  
ವಿಷಾಣಾಗ್ರೇಣ ವಸುಧಾಮುಜ್ಜಹಾರಾರಿಸೂದನಃ ।।   ೧-೪೦-೧೬
> 
ಪುರಾಣಕಾಲದಲ್ಲಿ ಆ ಪುರಣಾತ್ಮಾ ಅರಿಸೂದನನು ವಾರಾಹ ರೂಪವನ್ನು ತಾಳಿ ತನ್ನ ಕೋರೆದಾಡೆಗಳಿಂದ ವಸುಧೆಯನ್ನು ಮೇಲೆತ್ತಿದನು.

>ಯಃ ಪುರಾ ಪುರುಹೂತಾರ್ಥೇ ತ್ರೈಲೋಕ್ಯಮಿದಮವ್ಯಯಃ ।  
ದದೌ ಜಿತ್ವಾಸುರಗಣಾನ್ಸುರಾಣಾಂ ಸುರಸತ್ತಮಃ ।।   ೧-೪೦-೧೭
> 
ಹಿಂದೆ ಅಸುರಗಣಗಳನ್ನು ಗೆದ್ದು ಆ ಅವ್ಯಯ ಸುರಸತ್ತಮನು ತ್ರೈಲೋಕ್ಯವನ್ನೇ ಇಂದ್ರನಿಗಿತ್ತನು.

>ಯೇನ ಸೈಂಹಂ ವಪುಃ ಕೃತ್ವಾ  ದ್ವಿಧಾ ಕೃತ್ವಾ ಚ ತತ್ಪುನಃ ।  
ಪೂರ್ವಂ ದೈತ್ಯೋ ಮಹಾವೀರ್ಯೋ ಹಿರಣ್ಯಕಶಿಪುರ್ಹತಃ ।।   ೧-೪೦-೧೮
> 
ಪೂರ್ವದಲ್ಲಿ ಸಿಂಹದ ವೇಷವನ್ನು ತಳೆದು ಅದರಲ್ಲಿಯೂ ಎರಡು-ಭಾಗಗಳಾಗಿ – ನರಸಿಂಹನಾಗಿ – ಅವನು ದೈತ್ಯ ಮಹಾವೀರ್ಯ ಹಿರಣ್ಯಕಶಿಪುವನ್ನು ಸಂಹರಿಸಿದನು.

>ಯಃ ಪುರಾ ಹ್ಯನಲೋ ಭೂತ್ವಾ ಔರ್ವಃ ಸಂವರ್ತಕೋ ವಿಭುಃ ।  
ಪಾತಾಲಸ್ಥೋಽರ್ಣವಗತಂ ಪಪೌ ತೋಯಮಯಂ ಹವಿಃ ।।   ೧-೪೦-೧೯
> 
ಹಿಂದೆ ಪಾತಾಲದಲ್ಲಿದ್ದ ವಿಭು ಔರ್ವನ ಸಂವರ್ತಕ ಅಗ್ನಿಯಾಗಿ ಅವನು ನೀರನ್ನೇ ಹವಿಸ್ಸನ್ನಾಗಿ ಕುಡಿದು ಜಲಮಯನಾದನು.

>ಸಹಸ್ರಶಿರಸಂ ಬ್ರಹ್ಮನ್ಸಹಸ್ರಾರಂ ಸಹಸ್ರದಮ್ ।  
ಸಹಸ್ರಚರಣಂ ದೇವಂ ಯಮಾಹುರ್ವೈ ಯುಗೇ ಯುಗೇ ।।   ೧-೪೦-೨೦
> 
ಬ್ರಹ್ಮನ್! ಯುಗ ಯುಗದಲ್ಲಿ ಆ ದೇವನನ್ನು ಸಹಸ್ರಶಿರಸ, ಸಹಸ್ರಾರ, ಸಹಸ್ರದ ಮತ್ತು ಸಹಸ್ರಚರಣನೆಂದು ಕರೆಯುತ್ತಾರೆ.

>ನಾಭ್ಯಾರಣ್ಯಾಂ ಸಮುತ್ಪನ್ನಂ ಯಸ್ಯ ಪೈತಾಮಹಂ ಗೃಹಮ್ ।  
ಏಕಾರ್ಣವಜಲಸ್ಥಸ್ಯ ನಷ್ಟೇ ಸ್ಥಾವರಜಂಗಮೇ ।।   ೧-೪೦-೨೧
> 
ಸ್ಥಾವರ ಜಂಗಮಗಳು ನಷ್ಟವಾಗಲು ಏಕಾರ್ಣವ ಜಲದಲ್ಲಿದ್ದುಕೊಂಡು ನಾಭಿಯಿಂದ ಪಿತಾಮಹನ ಗೃಹವಾದ ಕಮಲವನ್ನು ನಾಲರೂಪ ಅರಣಿಯಂತೆ ಹುಟ್ಟಿಸಿದನು.

>ತೇ ನಿಹತಾ ದೈತ್ಯಾಃ ಸಂಗ್ರಾಮೇ ತಾರಕಾಮಯೇ ।  
ಸರ್ವದೇವಮಯಂ ಕೃತ್ವಾ ಸರ್ವಾಯುಧಧರಂ ವಪುಃ ।।   ೧-೪೦-೨೨
> 
ತಾರಕಾಮಯ ಸಂಗ್ರಾಮದಲ್ಲಿ ಅವನು ತನ್ನ ಶರೀರವನ್ನು ಸರ್ವದೇವಮಯವನ್ನಾಗಿಯೂ ಸರ್ವಾಯುಧಧರನನ್ನಾಗಿಯೂ ಮಾಡಿಕೊಂಡು ದೈತ್ಯರನ್ನು ಸಂಹರಿಸಿದನು.

>ಗರುಡಸ್ತೇನಚೋತ್ಸಿಕ್ತಃ ಕಾಲನೇಮಿರ್ನಿಪಾತಿತಃ ।  
ನಿರ್ಜಿತಶ್ಚ ಮಯೋ ದೈತ್ಯಃ ತಾರಕಶ್ಚ ಮಹಾಸುರಃ ।।   ೧-೪೦-೨೩
> 
ಗರುಡನ ಮೇಲೇರಿ ಅವನು ಉದ್ದಂಡ ಕಾಲನೇಮಿಯನ್ನು ಕೆಳಗುರುಳಿಸಿದನು ಮತ್ತು ದೈತ್ಯ ಮಯ ಮತ್ತು ಮಹಾಸುರ ತಾರಕನನ್ನು ಸೋಲಿಸಿದನು.

>ಉತ್ತರಾಂತೇ ಸಮುದ್ರಸ್ಯ ಕ್ಷೀರೋದಸ್ಯಾಮೃತೋದಧೇಃ ।  
ತಃ ಶೇತೇ ಶಾಶ್ವತಂ ಯೋಗಮಾಸ್ಥಾಯ ತಿಮಿರಮ್ಮಹತ್ ।।   ೧-೪೦-೨೪
> 
ಕ್ಷೀರಸಮುದ್ರದ ಉತ್ತರ ತಟದಲ್ಲಿರುವ ಅಮೃತ ಸಮುದ್ರದಲ್ಲಿ ಯೋಗಮಾಯಾರೂಪ ಶಾಶ್ವತ ಯೋಗವನ್ನಾಶ್ರಯಿಸಿ ಮಲಗಿರುತ್ತಾನೆ.

>ಸುರಾರಣಿರ್ಗರ್ಭಮಧತ್ತ ದಿವ್ಯಂ ತಪಃ ಪ್ರಕರ್ಷಾದದಿತಿಃ ಪುರಾಣಂ ।  
ಶಕ್ರಂ ಚ ಯೋ ದೈತ್ಯಗಣಾವರುದ್ಧಂ ಗರ್ಭಾವಸಾನೇ ನಿಭೃತಂ ಚಕಾರ ।।   ೧-೪೦-೨೫
> 
ಸುರರ ಅರಣಿ ರೂಪಿಣೀ ಅದಿತಿಯು ಮಹಾ ತಪಸ್ಸನ್ನು ಮಾಡಿ ಆ ಪುರಾಣ ಪುರುಷರೂಪೀ ಗರ್ಭವನ್ನು ಧರಿಸಿದಳು ಮತ್ತು ಅವನು ಗರ್ಭದಿಂದ ಹೊರಬಂದು ದೈತ್ಯಗಣಗಳಿಂದ ಪೀಡಿತನಾಗಿದ್ದ ಶಕ್ರನನ್ನು ಮುಕ್ತಗೊಳಿಸಿದನು.

>ಪದಾನಿ ಯೋ ಲೋಕಮಯಾನಿ ಕೃತ್ವಾ ಚಕಾರ ದೈತ್ಯಾನ್ಸಲಿಲೇಶಯಾಂಸ್ತಾನ್ ।  
ಕೃತ್ವಾ ಚ ದೇವಾಂಸ್ತ್ರಿದಿವಸ್ಯ ದೇವಾಂಶ್ಚಕ್ರೇ ಸುರೇಶಂ ತ್ರಿದಶಾಧಿಪತ್ಯೇ ।।   ೧-೪೦-೨೬
> 
ತನ್ನ ಕಾಲಿಂದ ಲೋಕವನ್ನು ಅಳೆದು ಅವನು ದೈತ್ಯರನ್ನು ಪಾತಾಳಲೋಕವಾಸಿಗಳನ್ನಾಗಿ ಮಾಡಿದನು. ದೇವತೆಗಳನ್ನು ತ್ರಿದಿವದ ನಿವಾಸಿಗಳನ್ನಾಗಿ ಮಾಡಿ ಸುರೇಶ ಇಂದ್ರನಿಗೆ ತ್ರಿದಶಾಧಿಪತ್ಯವನ್ನು ನೀಡಿದನು.

>ಪಾತ್ರಾಣಿ ದಕ್ಷಿಣಾ ದೀಕ್ಷಾ ಚಮಸೋಲೂಖಲಾನಿ ಚ  ।  
ಗಾರ್ಹಪತ್ಯೇನ ವಿಧಿನಾ ಅನ್ವಾಹಾರ್ಯೇಣ ಕರ್ಮಣಾ ।।   ೧-೪—೨೭
> 
ಅವನು ಗೃಹ್ಯಸೂತ್ರಗಳಲ್ಲಿ ಹೇಳಿರುವಂಥಹ ವಿಧಿ ಮತ್ತು ಅನ್ವಾಹಾರ್ಯಕರ್ಮ[^2]ಗಳೊಂದಿಗೆ ಯಜ್ಞೋಪಯೋಗೀ ಚಮಸ, ಉಳುಖಲ ಮೊದಲಾದ ಪಾತ್ರ, ದಕ್ಷಿಣಾ ಮತ್ತು ದೀಕ್ಷಾದಿಗಳನ್ನು ರಚಿಸಿದನು.

>ಅಗ್ನಿಮಾಹವನೀಯಂ ಚ ವೇದೀಂ ಚೈವ ಕುಶಂ ಸ್ರುವಮ್ ।  
ಪ್ರೋಕ್ಷಣೀಯಂ ಧ್ರುವಾಂ ಚೈವ ಆವಭೃಥ್ಯಂ ತಥೈವ ಚ ।।   ೧-೪೦-೨೮
> 
ಅವನು ಆಹವನೀಯ ಅಗ್ನಿ, ವೇದೀ, ಸ್ರುವಾ, ದರ್ಬೆ, ಪ್ರೋಕ್ಷಣೀಪಾತ್ರ, ಧ್ರುವಾ ಮತ್ತು ಅವಭೃತ ಸ್ನಾನೋಪಯೋಗೀ ಸಾಮಾಗ್ರಿಗಳನ್ನು ಕಲ್ಪಿಸಿದನು.

>ಸುಧಾತ್ರೀಣಿ ಚ ಯಶ್ಚಕ್ರೇ ಹವ್ಯಕವ್ಯಪ್ರದಾಂದ್ವಿಜಾನ್ ।  
ಹವ್ಯಾದಾಂಶ್ಚ ಸುರಾನ್ಯಜ್ಞೇ ಕ್ರವ್ಯಾದಾಂಸ್ತು ಪಿತ್ರೂನಪಿ ।।   ೧-೪೦-೨೯
> 
ಅವನು ಮೂರು ವಿಧದ[^3] ಸುಧೆಗಳನ್ನು ಮಾಡಿ ದ್ವಿಜರು ಹವ್ಯಕವ್ಯಗಳ[^4]ನ್ನು ಕೊಡುವವರಂತೆಯೂ, ಸುರರು ಯಜ್ಞದಲ್ಲಿ ಹವ್ಯಗಳನ್ನು ಸ್ವೀಕರಿಸುವವರಂತೆಯೂ ಮತ್ತು ಪಿತೃಗಳು ಕ್ರವ್ಯ[^5]ಗಳನ್ನು ಸ್ವೀಕರಿಸುವವರಂತೆಯೂ ಮಾಡಿದನು.

>ಭಾಗಾರ್ಥೇ ಮಂತ್ರವಿಧಿನಾ ಯಶ್ಚಕ್ರೇ ಯಜ್ಞಕರ್ಮಣಿ ।  
ಯೂಪಾನ್ಸಮಿತ್ಸ್ರುಚಂ ಸೋಮಂ ಪವಿತ್ರಾನ್ಪರಿಧೀನಪಿ ।।   ೧-೪೦-೩೦
> 
ಅವನು ದೇವತೆಗಳ ಭಾಗವನ್ನು ಹಂಚುವುದಕ್ಕಾಗಿ ಮಂತ್ರಪ್ರಯೋಗದ ವಿಧಿಗಳೊಂದಿಗೆ ಯಜ್ಞಕರ್ಮದಲ್ಲಿ ಯೂಪ, ಸಮಿತ್ತು, ಸ್ರುವಾ, ಸೋಮ, ಪವಿತ್ರಾ ಮತ್ತು ಪರಿಧಿಗಳನ್ನು ಕಲ್ಪಿಸಿದನು.

>ಯಜ್ಞಿಯಾನಿ ಚ ದ್ರವ್ಯಾಣಿ ಯಜ್ಞಾಂಶ್ಚ ಸಚಯಾನಲಾನ್ ।  
ಸದಸ್ಯಾನ್ಯಜಮಾನಾಂಶ್ಚ ಮೇಧ್ಯಾದೀಂಶ್ಚ ಕ್ರತೂತ್ತಮಾನ್ ।।   ೧-೪೦-೩೧  
ವಿಬಭಾಜ ಪುರಾ ಸರ್ವಂ ಪಾರಮೇಷ್ಠ್ಯೇನ ಕರ್ಮಣಾ ।  
ಯಾಗಾನುರೂಪಾನ್ಯಃ ಕೃತ್ವಾ ಲೋಕಾನನುಪರಾಕ್ರಮತ್ ।।   ೧-೪೦-೩೨
> 
ಹಿಂದೆ ಅವನು ಯಜ್ಞೋಪಯೋಗೀ ದ್ರವ್ಯ, ಯಜ್ಞ, ಇಟ್ಟಿಗೆಯಿಂದ ಮಾಡಲ್ಪಟ್ಟ ಅಗ್ನಿಸ್ಥಾಪನಾ ಸ್ಥಾನ, ಮತ್ತು ಆವಹನೀಯವೇ ಮೊದಲಾದ ಮೂರು ಪ್ರಕಾರದ ಅಗ್ನಿಗಳು, ಸದಸ್ಯ[^6], ಯಜಮಾನ, ಉತ್ತಮ ಯಜ್ಞ ಹಾಗೂ ಮೇದ್ಯ ಮೊದಲಾದ ಪದಾರ್ಥಗಳನ್ನು ಪರಮೇಷ್ಠಿಯ ವಿಧಿಯಲ್ಲಿ ವಿಭಜಿಸಿದನು ಮತ್ತು ಲೋಕಗಳು ಯುಗಗಳ ಅನುರೂಪವಾಗಿರುವಂತೆ ಮಾಡಿ ನಂತರ ತನ್ನ ಹಸ್ತಕ್ಷೇಪವನ್ನು ನಿಲ್ಲಿಸಿದನು.

>ಕ್ಷಣಾ ಲವಾಶ್ಚ ಕಾಷ್ಠಾಶ್ಚ ಕಲಾಸ್ತ್ರೈಕಾಲ್ಯಮೇವ ಚ ।  
ಮುಹೂರ್ತಾಸ್ತಿಥಯೋ ಮಾಸಾಃ ಪಕ್ಷಾಃ ಸಂವತ್ಸರಾಸ್ತಥಾ ।।   ೧-೪೦-೩೩  
ಋತವಃ ಕಾಲಯೋಗಾಶ್ಚ ಪ್ರಮಾಣಂ ತ್ರಿವಿಧಂ ತ್ರಿಷು ।  
ಆಯುಃ ಕ್ಷೇತ್ರಾಣ್ಯುಪಚಯೋ ಲಕ್ಷಣಂ ರೂಪಸೌಷ್ಠವಮ್ ।।   ೧-೪೦-೩೪
> 
ಅವನು ಕ್ಷಣ, ಲವ, ಕಾಷ್ಠಾ, ಕಲಾ, ತ್ರಿಕಾಲ[^7], ಮುಹೂರ್ತ, ತಿಥಿ, ಮಾಸ, ಪಕ್ಷ, ವರ್ಷ, ಋತು, ಕಾಲಯೋಗಗಳು, ಮೂರು ಕರ್ಮಗಳ[^8] ಮೂರು ಪ್ರಮಾಣಗಳು[^9], ಆಯು, ಕ್ಷೇತ್ರ, ವೃದ್ಧಿ, ಲಕ್ಷಣ ಮತ್ತು ರೂಪಸೌಷ್ಠವವನ್ನು ರಚಿಸಿದನು.

>ತ್ರಯೋ ವರ್ಣಾಸ್ತ್ರಯೋ ಲೋಕಾಸ್ತ್ರೈವಿದ್ಯಂ ಪಾವಕಾಸ್ತ್ರಯಃ ।  
ತ್ರೈಕಾಲ್ಯಂ ತ್ರೀಣಿ ಕರ್ಮಾಣಿ ತ್ರಯೋಽಪಾಯಾಸ್ತ್ರಯೋ ಗುಣಾಃ ।।  ೧-೪೦-೩೫
> 
ಅವನು ಮೂರು ವರ್ಣಗಳು[^10], ಮೂರು ಲೋಕಗಳು[^11], ಮೂರು ವಿದ್ಯೆಗಳು[^12], ಮೂರು ಅಗ್ನಿಗಳು[^13], ಮೂರು ಕಾಲಗಳು[^14], ಮೂರು ಕರ್ಮಗಳು[^15], ಮೂರು ಅಪಾಯಗಳು[^16] ಮತ್ತು ಮೂರು ಗುಣಗಳನ್ನು[^17] ರಚಿಸಿದನು.

>ತ್ರಯೋ ಲೋಕಾಃ ಪುರಾ ಸೃಷ್ಟಾ ಯೇನಾನಂತ್ಯೇನ ಕರ್ಮಣಾ ।  
ಸರ್ವಭೂತಗಣಸ್ರಷ್ಟಾ ಸರ್ವಹೂತಗುಣಾತ್ಮಕಃ ।।   ೧-೪೦-೩೬
> 
ಹಿಂದೆ ಅವನು ಜೀವಿಗಳ ಅನಂತ ಕರ್ಮಗಳಿಗಾಗಿ ಮೂರು ಲೋಕಗಳನ್ನು ಸೃಷ್ಟಿಸಿದನು. ಸರ್ವಭೂತಗಳನ್ನು ಸೃಷ್ಟಿಸಿದ ಅವನು ಸರ್ವರ ಗುಣಾತ್ಮಕನು.

>ನೃಣಾಮಿಂದ್ರಿಯಪೂರ್ವೇಣ ಯೋಗೇನ ರಮತೇ ಚ ಯಃ ।  
ಗತಾಗತಾಭ್ಯಾಂ ಯೋ ನೇತಾ ಸರ್ವತ್ರ ಜಗದೀಶ್ವರಃ ।।   ೧-೪೦-೩೭
> 
ಆ ಜಗದೀಶ್ವರನು ಸರ್ವತ್ರ ಹುಟ್ಟು-ಸಾವುಗಳ ನೇತಾರ. ನರರ ಇಂದ್ರಿಯರೂಪದಲ್ಲಿ ವಿಷಯಗಳೊಡನೆ ಕೂಡಿ ರಮಿಸುತ್ತಾನೆ.

>ಯೋ ಗತಿರ್ಧರ್ಮಯುಕ್ತಾನಾಮಗತಿಃ ಪಾಪಕರ್ಮಣಾಮ್ ।  
ಚಾತುರ್ವರ್ಣ್ಯಸ್ಯ ಪ್ರಭವಃ ಚಾತುರ್ಹೋತ್ರಸ್ಯ ರಕ್ಷಿತಾ ।।   ೧-೪೦-೩೮
> 
ಧರ್ಮಯುಕ್ತರ ಗತಿಯೂ ಅವನೇ. ಪಾಪಕರ್ಮಿಗಳ ಅಗತಿಯೂ ಅವನೇ. ಅವನು ಚಾತುರ್ವರ್ಣಗಳ ಕರ್ತ ಮತ್ತು ಚಾತುರ್ಹೋತ್ರದ ರಕ್ಷಕ.

>ಚಾತುರ್ವಿದ್ಯಸ್ಯ ಯೋ ವೇತ್ತಾ ಚಾತುರಾಶ್ರಮ್ಯಸಂಶ್ರಯಃ ।  
ದಿಗಂತರೋ ನಭೋಭೂತೋ ವಾಯುರಾಪೋ ವಿಭಾವಸುಃ  ।।   ೧-೪೦-೩೯
> 
ಅವನು ನಾಲ್ಕು ವಿದ್ಯೆಗಳನ್ನು ತಿಳಿದವನು[^18]. ನಾಲ್ಕು ಆಶ್ರಮಗಳ[^19] ಆಶ್ರಯನು. ದಿಕ್ಕುಗಳು ಅವನಲ್ಲಿವೆ. ಅವನು ವಾಯು-ಆಕಾಶ-ಜಲ-ಅಗ್ನಿ ಮತ್ತು ಅಗ್ನಿರೂಪನು.

>ಚಂದ್ರಸೂರ್ಯಮಯಜ್ಯೋತಿರ್ಯೋಗೀಶಃ ಕ್ಷಣದಾಂತಕಃ  ।  
ಯತ್ಪರಂ ಶ್ರೂಯತೇ ಜ್ಯೋತಿರ್ಯತ್ಪರಂ ಶ್ರೂಯತೇ ತಪಃ ।।   ೧-೪೦-೪೦
> 
ಅವನು ಸೂರ್ಯ-ಚಂದ್ರರಿಗೂ ಜ್ಯೋತಿಯನ್ನು ನೀಡುವವನು. ಅವನು ಯೋಗೀಶನು. ರಾತ್ರಿಯನ್ನು ಕಳೆಯುವವನು. ಅವನು ಪರಮಜ್ಯೋತಿ[^20]ಯೆಂದೂ ಪರಮ ತಪ[^21]ನೆಂದೂ ಕೇಳಿದ್ದೇವೆ.

>ಯಂ ಪರಂ ಪ್ರಾಹುರಪರಂ ಯಃ ಪರಃ ಪರಮಾತ್ಮವಾನ್ ।  
ನಾರಾಯಣಪರಾ ವೇದಾ ನಾರಾಯಣಪರಾಃ ಕ್ರಿಯಾಃ ।।   ೧-೪೦-೪೧
> 
ಅವನನ್ನು ಪರ[^22], ಅಪರ[^23] ಮತ್ತು ಪರಾತ್ಪರ[^24] ಎಂದೂ ಕರೆಯುತ್ತಾರೆ. ಅವನು ವೇದನಾರಾಯಣನ ನಿರೂಪನು. ಎಲ್ಲ ಕ್ರಿಯೆಗಳೂ ನಾರಾಯಣನಲ್ಲಿಯೇ ಪರ್ಯವಸಾನಗೊಳ್ಳುತ್ತವೆ.

>ನಾರಾಯಣಪರೋ ಧರ್ಮೋ ನಾರಾಯಣಪರಾ ಗತಿಃ ।  
ನಾರಾಯಣಪರಂ ಸತ್ಯಂ ನಾರಾಯಣಪರಂ ತಪಃ ।।   ೧-೪೦-೪೨
> 
ಧರ್ಮದ ಲಕ್ಷ್ಯವೂ ನಾರಾಯಣನೇ. ನಾರಾಯಣನೇ ಸಂಪೂರ್ಣ ಗತಿಗಳ ಪರಮ ಗತಿ. ನಾರಾಯಣನೇ ಪರಮ ಸತ್ಯ ಮತ್ತು ತಪಸ್ಸಿನ ಮೂಲಕ ದೊರೆಯುವವನೇ ನಾರಾಯಣ.

>ನಾರಾಯಣಪರೋ ಮೋಕ್ಷೋ ನಾರಾಯಣಪರಾಯಣಮ್ ।  
ಆದಿತ್ಯಾದಿಸ್ತು ಯೋ ದಿವ್ಯೋ ಯಶ್ಚ ದೈತ್ಯಾಂತಕೋ ವಿಭುಃ ।।   ೧-೪೦-೪೩
> 
ನಾರಾಯಣನೇ ಪರಮ ಮೋಕ್ಷ. ನಾರಾಯಣನೇ ಪರಮ ಆಶ್ರಯ. ಅವನೇ ಆದಿತ್ಯಾದಿ ದಿವ್ಯ ಗ್ರಹಗಳು. ಅವನೇ ದೈತ್ಯಾಂತಕ ವಿಭು.

>ಯುಗಾಂತೇಷ್ವಂತಕೋ ಯಶ್ಚ ಯಶ್ಚ ಲೋಕಾಂತಕಾಂತಕಃ ।  
ಸೇತುರ್ಯೋ ಲೋಕಸೇತೂನಾಂ ಮೇಧ್ಯೋ ಯೋ ಮೇಧ್ಯಕರ್ಮಣಾಮ್ ।।   ೧-೪೦-೪೪
> 
ಪ್ರಲಯದ ಸಮಯದಲ್ಲಿ ಕಾಲದ ರೂಪಧಾರಣ ಮಾಡಿ ಸಂಸಾರವನ್ನು ಅಂತ್ಯಗೊಳಿಸುವ ಅವನು ಯಮನಿಗೂ ಯಮನು. ಮೃತ್ಯುವಿಗೂ ಮೃತ್ಯುವು. ಲೋಕಸೇತುವೆಗಳಿಗೂ ಸೇತುವು. ಪವಿತ್ರಕರ್ಮಿಗಳಿಗಿಂತಲೂ ಪವಿತ್ರನು.

>ವೇದ್ಯೋ ಯೋ ವೇದವಿದುಷಾಂ ಪ್ರಭುರ್ಯಃ ಪ್ರಭವಾತ್ಮನಾಮ್ ।  
ಸೋಮಭೂತಸ್ತು ಸೌಮ್ಯಾನಾಮಗ್ನಿಭೂತೋಽಗ್ನಿವರ್ಚಸಾಮ್ ।।   ೧-೪೦-೪೫
> 
ಅವನು ವೇದವಿದುಷರಿಗೆ ಮಾತ್ರ ಅರ್ಥವಾಗುವವನು. ಪ್ರಭುಗಳಿಗೂ ಪ್ರಭುವು. ಆತ್ಮವಾನನು. ಸೌಮ್ಯರಲ್ಲಿರುವ ಸೋಮಭೂತನು. ಅಗ್ನಿವರ್ಚಸರಲ್ಲಿರುವ ಅಗ್ನಿಯು.

>ಮನುಷ್ಯಾಣಾಂ ಮನೋಭೂತಸ್ತಪೋಭೂತಸ್ತಪಸ್ವಿನಾಮ್ ।  
ವಿನಯೋ ನಯವೃತ್ತೀನಾಂ ತೇಜಸ್ತೇಜಸ್ವಿನಾಮಪಿ ।  
ಸರ್ಗಾಣಾಂ ಸರ್ಗಕಾರಶ್ಚ ಲೋಕಹೇತುರನುತ್ತಮಃ ।।   ೧-೪೦-೪೬
> 
ಅವನು ಮನುಷ್ಯರ ಮನೋಭೂತನು. ತಪಸ್ವಿಗಳ ತಪೋಭೂತನು. ನಯವೃತ್ತಿಗಳಲ್ಲಿರುವ ವಿನಯನು. ತೇಜಸ್ವಿಗಳಲ್ಲಿರುವ ತೇಜಸ್ಸು. ಸೃಷ್ಟಿಗಳನ್ನು ಸೃಷ್ಟಿಸುವವನು. ಲೋಕ ಕಾರಣನು. ಅನುತ್ತಮನು.

>ವಿಗ್ರಹೋ ವಿಗ್ರಹಾರ್ಹಾಣಾಂ ಗತಿರ್ಗತಿಮತಾಮಪಿ ।  
ಆಕಾಶಪ್ರಭವೋ ವಾಯುರ್ವಾಯುಪ್ರಾಣೋ ಹುತಾಶನಃ ।।   ೧-೪೦-೪೭
> 
ಅವನು ಶರೀರಧಾರಣೆ ಮಾಡಿ ಅವತರಿಸುವವರಲ್ಲಿ ವಿಗ್ರಹರೂಪನು. ಗತಿಮಾನರ ಗತಿಯು. ಆಕಾಶದಲ್ಲಿ ಹುಟ್ಟಿದ ವಾಯುವಿನಿಂದ ಪ್ರಾಣಧಾರಣೆ ಮಾಡುವ ಹುತಾಶನನು.

>ದೇವಾ ಹುತಾಶನಪ್ರಾಣಾಃ ಪ್ರಾಣೋಽಗ್ನೇರ್ಮಧುಸೂದನಃ ।  
ರಸಾದ್ವೈ ಶೋಣಿತಂ ಜಾತಂ ಶೋಣಿತಾನ್ಮಾಂಸಮುಚ್ಯತೇ ।।   ೧-೪೦-೪೮
> 
ಮಧುಸೂದನನು ಅಗ್ನಿ ಮತ್ತು ಅಗ್ನಿದೇವತೆಗಳ ಪ್ರಾಣ. ರಸದಿಂದ ರಕ್ತವು ಆಗುತ್ತದೆ ಮತ್ತು ರಕ್ತದಿಂದ ಮಾಂಸವು ಉಂಟಾಗುತ್ತದೆ[^25].

>ಮಾಂಸಾತ್ತು ಮೇದಸೋ ಜನ್ಮ ಮೇದಸೋಽಸ್ಥೀನಿ ಚೈವ ಹಿ ।  
ಅಸ್ಥ್ನೋ ಮಜ್ಜಾ ಸಮಭವನ್ಮಜ್ಜಾತಃ ಶುಕ್ರಮೇವ ಚ ।।   ೧-೪೦-೪೯
> 
ಮಾಂಸದಿಂದ ಮೇದಸವು ಹುಟ್ಟುತ್ತದೆ ಮತ್ತು ಮೇದಸದಿಂದ ಅಸ್ಥಿಗಳು ಹುಟ್ಟುತ್ತವೆ. ಅಸ್ಥಿಗಳಿಂದ ಮಜ್ಜೆ ಮತ್ತು ಮಜ್ಜೆಯಿಂದ ಶುಕ್ರದ ಉತ್ಪತ್ತಿಯಾಗುತ್ತದೆ.

>ಶುಕ್ರಾದ್ಗರ್ಭಃ ಸಮಭವದ್ರಸಮೂಲೇನ ಕರ್ಮಣಾ ।  
ತತ್ರಾಪಾಂ ಪ್ರಥಮೋ ಭಾಗಃ ಸ ಸೌಮ್ಯೋ ರಾಶಿರುಚ್ಯತೇ ।।   ೧-೪೦-೫೦  
ಗರ್ಭೋಷ್ಮಸಂಭವೋಽಗ್ನಿರ್ಯೋ ದ್ವಿತೀಯೋ ರಾಶಿರುಚ್ಯತೇ ।  
ಶುಕ್ರಂ ಸೋಮಾತ್ಮಕಂ ವಿದ್ಯಾದಾರ್ತವಂ ವಿದ್ಧಿ ಪಾವಕಮ್ ।  
> 
ರಸಮೂಲ ಕರ್ಮದಿಂದಾಗಿ ಶುಕ್ರದಿಂದ ಗರ್ಭವುಂಟಾಗುತ್ತದೆ. ಅಲ್ಲಿ ಪ್ರಥಮ ಭಾಗವಾದ ಜಲದ ಅಂಶವನ್ನು ಸೋಮನಿಗೆ ಸಂಬಧಿಸಿದುದೆಂದು ಹೇಳುತ್ತಾರೆ. ಗರ್ಭದ ಉಷ್ಣದಿಂದ ಉಂಟಾದ ಎರಡನೆಯ ಭಾಗವು ಅಗ್ನಿಯ ಅಂಶವೆಂದು ಹೇಳುತ್ತಾರೆ. ಹೀಗೆ ವೀರ್ಯವು ಸೋಮನ ಅಂಶವೆಂದೂ ರಜವು ಅಗ್ನಿಯ ಅಂಶವೆಂದೂ ತಿಳಿಯಬೇಕು.

>ಭಾಗೌ ರಸಾತ್ಮಕೌ ಹ್ಯೇಷಾಂ ವೀರ್ಯಂ ಚ ಶಶಿಪಾವಕೌ ।।   ೧-೪೦-೫೧  
ಕಫವರ್ಗೇ ಭವೇಚ್ಛುಕ್ರಂ ಪಿತ್ತವರ್ಗೇ ಚ ಶೋಣಿತಮ್ ।  
ಕಫಸ್ಯ ಹೃದಯಂ ಸ್ಥಾನಂ  ನಾಭ್ಯಾಂ ಪಿತ್ತಂ ಪ್ರತಿಷ್ಠಿತಮ್ ।।   ೧-೪೦-೫೨
> 
ಇವೆರಡೂ ರಸದ ಭಾಗಗಳೇ ಆಗಿವೆ. ಏಕೆಂದರೆ ಶಶಿ ಮತ್ತು ಪಾವಕರು ಈ ರಸದ ಸಾರವೇ ಆಗಿದ್ದಾರೆ. ಶುಕ್ರವು ಕಫ ವರ್ಗಕ್ಕೆ ಸೇರುತ್ತದೆ ಮತ್ತು ರಕ್ತವು ಪಿತ್ತವರ್ಗಕ್ಕೆ ಸೇರುತ್ತದೆ. ಕಫದ ಸ್ಥಾನವು ಹೃದಯ ಮತ್ತು ಪಿತ್ತದ ಸ್ಥಾನವು ನಾಭಿ.

>ದೇಹಸ್ಯ ಮಧ್ಯೇ ಹೃದಯಂ ಸ್ಥಾನಂ ತನ್ಮನಸಃ ಸ್ಮೃತಮ್ ।  
ನಾಭಿಕೋಷ್ಠಾಂತರಂ ಯತ್ತು ತತ್ರ ದೇವೋ ಹುತಾಶನಃ ।।   ೧-೪-೫೩
> 
ದೇಹದ ಮಧ್ಯದಲ್ಲಿರುವ ಹೃದಯವು ಮನಸ್ಸಿನ ಸ್ಥಾನವೆಂದೂ ನಾಭಿಕೋಶದ ಒಳಗೆ ಅಗ್ನಿದೇವನು ಇರುತ್ತಾನೆಂದೂ ಹೇಳುತ್ತಾರೆ.

>ಮನಃ ಪ್ರಜಾಪತಿರ್ಜ್ಞೇಯಃ ಕಫಃ ಸೋಮೋ ವಿಭಾವ್ಯತೇ ।  
ಪಿತ್ತಮಗ್ನಿಃ ಸ್ಮೃತಂ ಹ್ಯೇತದಗ್ನೀಷೋಮಾತ್ಮಕಂ ಜಗತ್ ।।   ೧-೪೦-೫೪
> 
ಮನಸ್ಸನ್ನು ಪ್ರಜಾಪತಿಯೆಂದು ತಿಳಿಯಬೇಕು. ಕಫವು ಸೋಮವೆಂದು ತಿಳಿಯಬೇಕು. ಪಿತ್ತವು ಅಗ್ನಿಯೆಂದು ಹೇಳುತ್ತಾರೆ. ಹೀಗೆ ಈ ಜಗತ್ತು ಅಗ್ನಿ-ಸೋಮಾತ್ಮಕವಾಗಿದೆ.

>ಏವಂ ಪ್ರವರ್ತತೇ ಗರ್ಭೇ ವರ್ಧಿತೇಽಂಬುದಸನ್ನಿಭೇ ।  
ವಾಯುಃ ಪ್ರವೇಶಂ ಸಂಚಕ್ರೇ ಸಂಗತಃ ಪರಮಾತ್ಮನಾ ।।   ೧-೪೦-೫೫
> 
ಧೂಳು, ಬೆಳಕು, ಜಲ ಮತ್ತು ಗಾಳಿಯಿಂದ ಮೋಡಗಳು ಹೇಗೆ ವೃದ್ಧಿಯಾಗುವವೋ ಹಾಗೆ ಗರ್ಭವೂ ಕೂಡ ಅನ್ನ, ಅಗ್ನಿ, ಜಲ ಮತ್ತು ಪ್ರಾಣದಿಂದ ಬೆಳೆಯುತ್ತದೆ. ಅಚೇತನವಾದ ಗರ್ಭವನ್ನು ವಾಯುವು ಪರಮಾತ್ಮನೊಡನೆ ಪ್ರವೇಶಿಸಿ ಅದನ್ನು ಚಲಿಸುವಂತೆ ಮಾಡುತ್ತಾನೆ.

>ತತೋಽಂಗಾನಿ ವಿಸೃಜತಿ ಬಿಭರ್ತಿ ಪರಿವರ್ಧಯನ್ ।  
ಸ ಪಂಚಧಾ ಶರೀರಸ್ಥೋ ಭಿದ್ಯತೇ ವರ್ಧತೇ ಪುನಃ ।।   ೧-೪೦-೫೬
> 
ಅನಂತರ ಅದು ಅಂಗಗಳನ್ನು ರಚಿಸುತ್ತದೆ ಮತ್ತು ಪುಷ್ಟಿಯನ್ನಿತ್ತು ಅವುಗಳನ್ನು ಬೆಳೆಸುತ್ತದೆ. ಆ ವಾಯುವು ಶರೀರದಲ್ಲಿ ಐದು ಬೇರೆ ಬೇರೆ ರೂಪದಲ್ಲಿದ್ದು ಅದನ್ನು ಪುನಃ ಪುನಃ ಬೆಳೆಸುತ್ತದೆ.

>ಪ್ರಾಣೋಽಪಾನಃ ಸಮಾನಶ್ಚ ಉದಾನೋ ವ್ಯಾನ ಏವ ಚ ।  
ಪ್ರಾಣಃ ಸ ಪ್ರಥಮಂ ಸ್ಥಾನಂ ವರ್ಧಯನ್ಪರಿವರ್ತತೇ ।।   ೧-೪೦-೫೭
> 
ಈ ಐದು ವಿಧಗಳು ಈ ರೀತಿ ಇವೆ: ಪ್ರಾಣ, ಅಪಾನ, ಸಮಾನ, ಉದಾನ ಮತ್ತು ವ್ಯಾನ. ಇದರಲ್ಲಿ ಮೊದಲನೆಯ ಸ್ಥಾನದಲ್ಲಿದ್ದ ಪ್ರಾಣವು ಶರೀರಕ್ಕೆ ಪುಷ್ಟಿಯನ್ನು ಕೊಡುತ್ತಾ ಬರುತ್ತದೆ.

>ಅಪಾನಃ ಪಶ್ಚಿಮಂ ಕಾಯಮುದಾನೋರ್ಧ್ವಂ ಶರೀರಿಣಃ ।  
ವ್ಯಾನೋ ವ್ಯಾಯಚ್ಛತೇ ಯೇನ ಸಮಾನಃ ಸನ್ನಿವರ್ತಯೇತ್ ।  
ಭೂತಾವಾಪ್ತಿಸ್ತತಸ್ತಸ್ಯ ಜಾಯತೇಂದ್ರಿಯಗೋಚರಾತ್ ।।   ೧-೪೦-೫೮
> 
ಅಪಾನವು ಪ್ರಾಣಿಯ ಕೆಳ ಶರೀರವನ್ನು ಮತ್ತು ಉದಾನವು ಪ್ರಾಣಿಯ ಮೇಲಿನ ಶರೀರವನ್ನು ವರ್ಧಿಸುತ್ತದೆ. ವ್ಯಾನವು ವ್ಯಾಯಾಮ ಕರ್ಮಗಳನ್ನು ಮಾಡಿಸುತ್ತದೆ ಮತ್ತು ಸಮಾನವು ಸೇವಿಸಿದ ಆಹಾರ-ಪಾನೀಯಗಳನ್ನು ಯಥಾಸ್ಥಾನಗಳಿಗೆ ತಲುಪಿಸಿ ಸಮನಾಗಿಸುತ್ತದೆ. ಈ ರೀತಿ ವಾಯುವಿನ ಕರ್ಮಗಳ ವಿಭಜನೆಯು ಜೀವಿಯ ಇಂದ್ರಿಯಗಳ ವಿಷಯದ ಮೂಲಕ ಸಾಕ್ಷಾತ್ಕಾರವಾಗುತ್ತದೆ.

>ಪೃಥಿವೀ ವಾಯುರಾಕಾಶಮಾಪೋ ಜ್ಯೋತಿಶ್ಚ ಪಂಚಮಮ್ ।  
ತಸ್ಯೇಂದ್ರಿಯಾಣಿ ವಿಷ್ಟಾನಿಸ್ವಂ ಸ್ವಂ ಯೋಗಂ ಪ್ರಚಕ್ರಿರೇ ।।   ೧-೪೦-೫೯
> 
ಪೃಥ್ವೀ, ವಾಯು, ಆಕಾಶ, ಆಪ ಮತ್ತು ಐದನೆಯ ಜ್ಯೋತಿ ಇವು ತಮ್ಮ ತಮ್ಮ ಇಂದ್ರಿಯಗಳನ್ನು ಪ್ರವೇಶಿಸಿ ತಮಗೆ ಸಂಬಂಧಿಸಿದವುಗಳನ್ನು ಗ್ರಹಿಸುತ್ತವೆ.

>ಪಾರ್ಥಿವಂ ದೇಹಮಾಹುಸ್ತಂ ಪ್ರಾಣಾತ್ಮಾನಂ ಚ ಮಾರುತಮ್ ।   
ಛಿದ್ರಾಣ್ಯಾಕಾಶಯೋನೀನಿ ಜಲಾತ್ಸ್ರಾವಃ ಪ್ರವರ್ತತೇ ।।   ೧-೪೦-೬೦
> 
ದೇಹವನ್ನು ಪಾರ್ಥಿವವೆಂದೂ, ಪ್ರಾಣವನ್ನು ಮಾರುತವೆಂದೂ, ರಂಧ್ರಗಳನ್ನು ಆಕಾಶಯೋನಿಯೆಂದೂ, ಸ್ರಾವಗಳು ಜಲಸ್ವರೂಪವೆಂದೂ ಹೇಳುತ್ತಾರೆ.

>ಜ್ಯೋತಿಶ್ಚಕ್ಷುಶ್ಚ ತೇಜಾತ್ಮಾ ತೇಷಾಂ ಯಂತಾ ಮನಃ ಸ್ಮೃತಃ ।  
ಗ್ರಾಮಾಶ್ಚ ವಿಷಯಾಶ್ಚೈವ ಯಸ್ಯ ವೀರ್ಯಾತ್ಪ್ರವರ್ತಿತಾಃ ।।   ೧-೪೦-೬೧
> 
ಚಕ್ಷುವು ತೇಜಸ್ವರೂಪವು. ಅವುಗಳ ವಾಹನವೇ ಮನವೆಂದು ಹೇಳುತ್ತಾರೆ. ಮನಸ್ಸಿನ ವೀರ್ಯದಿಂದಲೇ ವಿಷಯಗ್ರಾಮಗಳು ಉಂಟಾಗುತ್ತವೆ.

>ಇತ್ಯೇವಂ ಪುರುಷಃ ಸರ್ವಾನ್ಸೃಜನ್ಲೋಕಾನ್ಸನಾತನಾನ್ ।  
ಕಥಂ ಲೋಕೇ ನೈಧನೇಽಸ್ಮಿನ್ನರತ್ವಂ ವಿಷ್ಣುರಾಗತಃ ।।   ೧-೪೦-೬೨
> 
ಹೀಗೆ ಸರ್ವ ಸನಾತನ ಲೋಕಗಳನ್ನೂ ಸೃಷ್ಟಿಸುತ್ತಿರುವ ಪುರುಷ ವಿಷ್ಣುವು ಹೇಗೆ ಈ ನಿಧನಶೀಲ ಲೋಕದಲ್ಲಿ ನರತ್ವವನ್ನು ಪಡೆದುಕೊಂಡನು?

>ಏಷ ಮೇ ಸಂಶಯೋ ಬ್ರಹ್ಮನ್ನೇವಂ ಮೇ ವಿಸ್ಮಯೋ ಮಹಾನ್ ।  
ಕಥಂ ಗತಿರ್ಗತಿಮತಾಮಾಪನ್ನೋ ಮಾನುಷೀಂ ತನುಮ್ ।।   ೧-೪೦-೬೩
> 
ಬ್ರಹ್ಮನ್! ಗತಿಮತರಿಗೆ ಗತಿಯನ್ನು ನೀಡುವ ಅವನು ಮಾನುಷೀ ತನುವನ್ನು ಹೇಗೆ ಪಡೆದುಕೊಂಡನು ಎಂದು ನನಗೆ ಮಹಾ ವಿಸ್ಮಯವೂ ಸಂಶಯವೂ ಆಗಿದೆ.

>ಶ್ರುತೋ ಮೇ ಸ್ವಸ್ವವಂಶಸ್ಯ ಪೂರ್ವೇಷಾಂ ಚೈವ ಸಂಭವಃ ।  
ಶ್ರೋತುಮಿಚ್ಛಾಮಿ ವಿಷ್ಣೋಸ್ತು ವೃಷ್ಣೀನಾಂ ಚ ಯಥಾಕ್ರಮಮ್ ।।   ೧-೪೦-೬೪
> 
ನಾನು ನನ್ನ ವಂಶದ ಮತ್ತು ಪೂರ್ವಜರ ಸಂಭವಗಳನ್ನು ಕೇಳಿಯಾಯಿತು. ಈಗ ವಿಷ್ಣುವಿನ ಮತ್ತು ವೃಷ್ಣಿಗಳ ಉತ್ಪತ್ತಿಯನ್ನು ಕ್ರಮಾನುಸಾರವಾಗಿ ಕೇಳ ಬಯಸುತ್ತೇನೆ.

>ಆಶ್ಚರ್ಯಂ ಪರಮಂ ವಿಷ್ಣುರ್ದೇವೈರ್ದೈತ್ಯೈಶ್ಚ ಕಥ್ಯತೇ ।  
ವಿಷ್ಣೋರುತ್ಪತ್ತಿಮಾಶ್ಚರ್ಯಂ ಮಮಾಚಕ್ಷ್ವ ಮಹಾಮುನೇ ।।   ೧-೪೦-೬೫
> 
ದೇವತೆಗಳು ಮತ್ತು ದೈತ್ಯರು ವಿಷ್ಣುವು ಪರಮ ಆಶ್ಚರ್ಯನೆಂದು ಹೇಳುತ್ತಾರೆ. ಮಹಾಮುನೇ! ವಿಷ್ಣುವಿನ ಆಶ್ಚರ್ಯಕರ ಉತ್ಪತ್ತಿಯನ್ನು ನನಗೆ ಹೇಳು.

>ಏತದಾಶ್ಚರ್ಯಮಾಖ್ಯಾನಂ ಕಥಯಸ್ವ ಸುಖಾವಹಮ್ ।  
ಪ್ರಖ್ಯಾತಬಲವೀರ್ಯಸ್ಯ ವಿಷ್ಣೋರಮಿತತೇಜಸಃ ।  
ಕರ್ಮ ಚಾಶ್ಚರ್ಯಭೂತಸ್ಯ ವಿಷ್ಣೋಸ್ತತ್ತ್ವಮಿಹೋಚ್ಯತಾಮ್ ।।   ೧-೪೦-೬೬
> 
ಆ ಪ್ರಖ್ಯಾತಬಲವೀರ್ಯ ಅಮಿತತೇಜಸ್ವೀ ವಿಷ್ಣುವಿನ ಸುಖವನ್ನೀಯುವ ಈ ಆಶ್ಚರ್ಯಕರ ಆಖ್ಯಾನವನ್ನು ಹೇಳು. ಮತ್ತು ಅವನ ಆಶ್ಚರ್ಯಕರ ಕರ್ಮಗಳ ಕುರಿತೂ ವಿಷ್ಣುವಿನ ಸತ್ತ್ವಗಳ ಕುರಿತೂ ಹೇಳು.”


<details><summary>ಸಮಾಪ್ತಿ</summary>

ಇತಿ ಶ್ರೀಮನ್ಮಹಾಭಾರತೇ ಖಿಲೇಷು ಹರಿವಂಶೇ ಹರಿವಂಶಪರ್ವಣಿ ವರಾಹೋತ್ಪತ್ತಿವರ್ಣನೇ ಚತ್ವಾರಿಂಶೋಽಧ್ಯಾಯಃ

</details>

[^1]: ವರಾಹ ಶಬ್ಧದ ಆಧ್ಯಾತ್ಮಿಕ ಅರ್ಥ: ವರ ಮತ್ತು ಅಹ ಅರ್ಥಾತ್ ಶ್ರೇಷ್ಠ ಯಜ್ಞ.

[^2]: ಪಿತೃಗಳಿಗಾಗಿ ಪ್ರತಿ ಅಮವಾಸ್ಯೆಯಲ್ಲಿ ಮಾಡುವ ಮಾಸಿಕ ಶ್ರಾದ್ಧ.

[^3]: ಊರ್ಧ್ವ, ಮಧ್ಯ ಮತ್ತು ಅಧೋಗತಿರೂಪ ಸುಧಾ.

[^4]: ದೇವತೆಗಳಿಗೆ ಕೊಡುವ ಆಹುತಿಗಳು ಹವ್ಯಗಳು ಮತ್ತು ಪಿತೃಗಳಿಗೆ ನೀಡುವ ತರ್ಪಣ-ಪಿಂಡಾದಿಗಳು ಕವ್ಯಗಳು. ದ್ವಿಜರು ಇವೆರಡನ್ನೂ ಮಾಡುವವರು.

[^5]: ಶ್ರಾದ್ಧದಲ್ಲಿ ಅರ್ಪಿಸುವ ತರ್ಪಣ, ಪಿಂಡ ಮೊದಲಾದವುಗಳು, ಕವ್ಯ.

[^6]: ಯಜ್ಞಕರ್ಮಗಳನ್ನು ನಿರೀಕ್ಷಿಸುವ ಬ್ರಾಹ್ಮಣ.

[^7]: ಪ್ರಾತಃ, ಮಧ್ಯಾಹ್ನ ಮತ್ತು ಸಾಯಂಕಾಲಗಳು.

[^8]: ನಿತ್ಯ, ನೈಮಿತ್ತಿಕ ಮತ್ತು ಕಾಮ್ಯ ಕರ್ಮಗಳು.

[^9]: ಶ್ರುತಿ, ಸ್ಮೃತಿ ಮತ್ತು ಶಿಷ್ಟಾಚಾರ.

[^10]: ದ್ವಿಜರಾದ ಬ್ರಾಹ್ಮಣ, ಕ್ಷತ್ರಿಯ ಮತ್ತು ವೈಶ್ಯ.

[^11]: ಭೂಲೋಕ, ಭುವರ್ಲೋಕ ಮತ್ತು ಸುವರ್ಲೋಕ.

[^12]: ಋಕ್, ಯಜು ಮತ್ತು ಸಾಮ.

[^13]: ಗಾರ್ಹಪತ್ಯ, ಆವಹನೀಯ ಮತ್ತು ದಕ್ಷಿಣಾ.

[^14]: ಭೂತ, ಭವಿಷ್ಯತ್, ವರ್ತಮಾನ.

[^15]: ಸಾತ್ವಿಕ, ರಾಜಸ ಮತ್ತು ತಾಮಸ.

[^16]: ಪುತ್ರೈಷಣ, ವಿತ್ತೈಷಣ ಮತ್ತು ಲೋಕೈಷಣ.

[^17]: ಸತ್ತ್ವ, ರಜ ಮತ್ತು ತಮ.

[^18]: ಆನ್ವೀಷಿಕೀ, ತ್ರಯೀ, ವಾರ್ತಾ ಮತ್ತು ದಂಡನೀತಿ.

[^19]: ಬ್ರಹ್ಮಚರ್ಯ, ಗೃಹಸ್ಥ, ವಾನಪ್ರಸ್ಥ ಮತ್ತು ಸಂನ್ಯಾಸ.

[^20]: ಅವನ ಜ್ಯೋತಿಸ್ವರೂಪ ನೇತ್ರವು ಎಲ್ಲಕಡೆ ಎಲ್ಲವನ್ನೂ ನೋಡುತ್ತದೆ.

[^21]: ಪರಮ ತಪಸ್ಸಿನಿಂದ ಅವನು ಪ್ರಾಪ್ತನಾಗುತ್ತಾನೆ.

[^22]: ಸೂತ್ರಾತ್ಮಾ .

[^23]: ವಿರಾಟ್ ಸ್ವರೂಪ.

[^24]: ಸೂತ್ರಾತ್ಮಕ್ಕಿಂತಲೂ ಮೇಲಾದ ಮಾಯಾಸಂಪನ್ನ ಮಹೇಶ್ವರ, ಸಗುಣ ಬ್ರಹ್ಮ, ಆತ್ಮಕ್ಕೆ ಸಮಾನ ಮಾಯಾರೂಪೀ ಶರೀರಧಾರೀ.

[^25]: ಅವನು ಅಗ್ನಿಯ ಪ್ರಾಣವಾಗಿ ಅಗ್ನಿಯ ಮೂಲಕ ಅನ್ನದ ಸಾರರೂಪವಾಗುತ್ತಾನೆ. ಅನ್ನದ ಸಾರದಿಂದ ಅದು ಕ್ರಮಶಃ ವೀರ್ಯವಾಗಿ ಗರ್ಭವಾಗುತ್ತದೆ. ಈ ಪ್ರಕಾರ ಅಗ್ನಿಯ ಪ್ರಾಣನಾಗಿ ಅವನು ಅಗ್ನಿಯ ಮೂಲಕ ಸಂಪೂರ್ಣ ಸೃಷ್ಟಿಕಾರ್ಯವನ್ನು ನಡೆಸುತ್ತಾನೆ (ಗೀತಾ ಪ್ರೆಸ್).

