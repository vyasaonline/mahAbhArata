+++
title = "009: ಸಂವರ್ತಮರುತ್ತೀಯಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಅಶ್ವಮೇಧಿಕ ಪರ್ವ**

**ಅಶ್ವಮೇಧಿಕ ಪರ್ವ**

**ಅಧ್ಯಾಯ 9**


</details>

<details><summary>ಸಾರ</summary>

ವ್ಯಾಸನು ಸಂವರ್ತ-ಮರುತ್ತರ ಕಥೆಯನ್ನು ಮುಂದುವರೆಸಿದುದು (1-37).


</details>




> 14009001 ಇಂದ್ರ ಉವಾಚ।  
14009001a ಕಚ್ಚಿತ್ಸುಖಂ ಸ್ವಪಿಷಿ ತ್ವಂ ಬೃಹಸ್ಪತೇ
       ಕಚ್ಚಿನ್ಮನೋಜ್ಞಾಃ ಪರಿಚಾರಕಾಸ್ತೇ।  
> 14009001c ಕಚ್ಚಿದ್ದೇವಾನಾಂ ಸುಖಕಾಮೋಽಸಿ ವಿಪ್ರ
       ಕಚ್ಚಿದ್ದೇವಾಸ್ತ್ವಾಂ ಪರಿಪಾಲಯಂತಿ।।  

ಇಂದ್ರನು ಹೇಳಿದನು: “ಬೃಹಸ್ಪತೇ! ನೀನು ಸುಖವಾಗಿ ನಿದ್ರಿಸುತ್ತಿರುವೆ ತಾನೆ? ನಿನ್ನ ಪರಿಚಾರಕರು ನಿನ್ನ ಮನಸ್ಸನ್ನು ತಿಳಿದುಕೊಂಡು ಕೆಲಸಮಾಡುತ್ತಾರೆ ತಾನೆ? ವಿಪ್ರ! ನೀನು ದೇವತೆಗಳ ಸುಖವನ್ನು ಬಯಸುತ್ತೀಯೆ ತಾನೆ? ದೇವತೆಗಳು ನಿನ್ನನ್ನು ಪರಿಪಾಲಿಸುತ್ತಿದ್ದಾರೆ ತಾನೆ?”

> 14009002 ಬೃಹಸ್ಪತಿರುವಾಚ।  
14009002a ಸುಖಂ ಶಯೇಽಹಂ ಶಯನೇ ಮಹೇಂದ್ರ
       ತಥಾ ಮನೋಜ್ಞಾಃ ಪರಿಚಾರಕಾ ಮೇ।  
> 14009002c ತಥಾ ದೇವಾನಾಂ ಸುಖಕಾಮೋಽಸ್ಮಿ ಶಕ್ರ
       ದೇವಾಶ್ಚ ಮಾಂ ಸುಭೃಶಂ ಪಾಲಯಂತಿ।।  

ಬೃಹಸ್ಪತಿಯು ಹೇಳಿದನು: “ಮಹೇಂದ್ರ! ನಾನು ಹಾಸಿಗೆಯ ಮೇಲೆ ಸುಖವಾಗಿ ಮಲಗುತ್ತಿದ್ದೇನೆ. ಹಾಗೆಯೇ ಪರಿಚಾರಕರು ನನ್ನ ಮನಸ್ಸನ್ನು ಅರ್ಥಮಾಡಿಕೊಂಡಿದ್ದಾರೆ. ಶಕ್ರ! ಹಾಗೆಯೇ ನಾನು ದೇವತೆಗಳ ಸುಖವನ್ನೇ ಬಯಸುತ್ತಿದ್ದೇನೆ ಮತ್ತು ದೇವತೆಗಳೂ ಕೂಡ ನನ್ನನ್ನು ಚೆನ್ನಾಗಿ ಪಾಲಿಸುತ್ತಿದ್ದಾರೆ.”

> 14009003 ಇಂದ್ರ ಉವಾಚ।  
14009003a ಕುತೋ ದುಃಖಂ ಮಾನಸಂ ದೇಹಜಂ ವಾ
       ಪಾಂಡುರ್ವಿವರ್ಣಶ್ಚ ಕುತಸ್ತ್ವಮದ್ಯ।  
> 14009003c ಆಚಕ್ಷ್ವ ಮೇ ತದ್ದ್ವಿಜ ಯಾವದೇತಾನ್
       ನಿಹನ್ಮಿ ಸರ್ವಾಂಸ್ತವ ದುಃಖಕರ್ತೄನ್।।  

ಇಂದ್ರನು ಹೇಳಿದನು: “ಈ ದುಃಖವು ಎಲ್ಲಿಂದ? ಇದು ಮಾನಸಿಕವಾದುದೇ ಅಥವಾ ಶಾರೀರಿಕವಾದುದೇ? ಇಂದು ನೀನು ಬಿಳಿಚಿಕೊಂಡಿದುದು ಏಕೆ? ದ್ವಿಜ! ಅದನ್ನು ನನಗೆ ಹೇಳು. ನಿನ್ನ ದುಃಖಕ್ಕೆ ಕಾರಣರಾದ ಎಲ್ಲರನ್ನೂ ನಾನು ಸಂಹರಿಸಿಬಿಡುತ್ತೇನೆ!”

> 14009004 ಬೃಹಸ್ಪತಿರುವಾಚ।  
14009004a ಮರುತ್ತಮಾಹುರ್ಮಘವನ್ಯಕ್ಷ್ಯಮಾಣಂ
       ಮಹಾಯಜ್ಞೇನೋತ್ತಮದಕ್ಷಿಣೇನ।  
> 14009004c ತಂ ಸಂವರ್ತೋ ಯಾಜಯಿತೇತಿ ಮೇ ಶ್ರುತಂ
       ತದಿಚ್ಚಾಮಿ ನ ಸ ತಂ ಯಾಜಯೇತ।।  

ಬೃಹಸ್ಪತಿಯು ಹೇಳಿದನು: “ಮಘವನ್! ಮರುತ್ತನು ಉತ್ತಮ ದಕ್ಷಿಣೆಗಳಿಂದ ಯುಕ್ತವಾದ ಮಹಾ ಯಜ್ಞವನ್ನು ಯಾಜಿಸಲು ತೊಡಗಿರುವನೆಂದು ಹೇಳುತ್ತಾರೆ. ಆ ಯಜ್ಞವನ್ನು ಸಂವರ್ತನು ನಡೆಸಿಕೊಡುತ್ತಿದ್ದಾನೆಂದು ನಾನು ಕೇಳಿದ್ದೇನೆ. ಅವನು ಈ ಯಜ್ಞವನ್ನು ಮಾಡಿಸಿಕೊಡಬಾರದೆಂದು ನಾನು ಬಯಸುತ್ತೇನೆ.”

> 14009005 ಇಂದ್ರ ಉವಾಚ।  
14009005a ಸರ್ವಾನ್ಕಾಮಾನನುಜಾತೋಽಸಿ ವಿಪ್ರ
       ಯಸ್ತ್ವಂ ದೇವಾನಾಂ ಮಂತ್ರಯಸೇ ಪುರೋಧಾಃ।  
> 14009005c ಉಭೌ ಚ ತೇ ಜನ್ಮಮೃತ್ಯೂ ವ್ಯತೀತೌ
       ಕಿಂ ಸಂವರ್ತಸ್ತವ ಕರ್ತಾದ್ಯ ವಿಪ್ರ।।  

ಇಂದ್ರನು ಹೇಳಿದನು: “ವಿಪ್ರ! ದೇವತೆಗಳಿಗೆ ಪುರೋಹಿತನಾಗಿ ಸಲಹೆಗಳನ್ನು ನೀಡುವ ನೀನು ಸರ್ವಕಾಮಗಳನ್ನೂ ಪೂರೈಸಿಕೊಂಡಿದ್ದೀಯೆ. ವಿಪ್ರ! ಜನ್ಮ-ಮೃತ್ಯುಗಳೆರಡನ್ನೂ ನೀನು ಕಳೆದುಕೊಂಡಿರುವೆ. ಇನ್ನು ಸಂವರ್ತನು ಇಂದು ನಿನಗೇನು ಮಾಡಬಲ್ಲನು?”

> 14009006 ಬೃಹಸ್ಪತಿರುವಾಚ।  
14009006a ದೇವೈಃ ಸಹ ತ್ವಮಸುರಾನ್ಸಂಪ್ರಣುದ್ಯ
       ಜಿಘಾಂಸಸೇಽದ್ಯಾಪ್ಯುತ ಸಾನುಬಂಧಾನ್।  
> 14009006c ಯಂ ಯಂ ಸಮೃದ್ಧಂ ಪಶ್ಯಸಿ ತತ್ರ ತತ್ರ
       ದುಃಖಂ ಸಪತ್ನೇಷು ಸಮೃದ್ಧಭಾವಃ।।  

ಬೃಹಸ್ಪತಿಯು ಹೇಳಿದನು: “ನೀನು ಯಾವ ಯಾವ ಅಸುರರನ್ನು ಸಮೃದ್ಧರಾಗಿದ್ದಾರೆಂದು ಕಂಡೆಯೋ ಬಾಂಧವರೊಂದಿಗೆ ಅವರನ್ನು ಅಲ್ಲಲ್ಲಿಯೇ ದೇವತೆಗಳೊಡಗೂಡಿ ಸಂಹರಿಸುತ್ತಾ ಬಂದಿರುವೆ. ದಾಯಾದಿಗಳ ಸಮೃದ್ಧಿಯು ದುಃಖಕ್ಕೆ ಕಾರಣವಾಗುತ್ತದೆ.

> 14009007a ಅತೋಽಸ್ಮಿ ದೇವೇಂದ್ರ ವಿವರ್ಣರೂಪಃ
       ಸಪತ್ನೋ ಮೇ ವರ್ಧತೇ ತನ್ನಿಶಮ್ಯ।  
> 14009007c ಸರ್ವೋಪಾಯೈರ್ಮಘವನ್ಸಂನಿಯಚ್ಚ
       ಸಂವರ್ತಂ ವಾ ಪಾರ್ಥಿವಂ ವಾ ಮರುತ್ತಮ್।।  

ದೇವೇಂದ್ರ! ನನ್ನ ದಾಯಾದಿಯು ಅಭಿವೃದ್ಧಿಹೊಂದುತ್ತಿರುವನು ಎಂದು ಕೇಳಿ ನಾನು ವಿವರ್ಣರೂಪನಾಗಿದ್ದೇನೆ. ಮಘವನ್! ಎಲ್ಲ ಉಪಾಯಗಳನ್ನೂ ಬಳಸಿ ಸಂವರ್ತನನ್ನಾಗಲೀ ಅಥವಾ ಪಾರ್ಥಿವ ಮರುತ್ತನನ್ನಾಗಲೀ ನೀನು ತಡೆಯಬೇಕು.”

> 14009008 ಇಂದ್ರ ಉವಾಚ।  
14009008a ಏಹಿ ಗಚ್ಚ ಪ್ರಹಿತೋ ಜಾತವೇದೋ
       ಬೃಹಸ್ಪತಿಂ ಪರಿದಾತುಂ ಮರುತ್ತೇ।  
> 14009008c ಅಯಂ ವೈ ತ್ವಾ ಯಾಜಯಿತಾ ಬೃಹಸ್ಪತಿಸ್
       ತಥಾಮರಂ ಚೈವ ಕರಿಷ್ಯತೀತಿ।।  

ಇಂದ್ರನು ಹೇಳಿದನು: ’ಜಾತವೇದ! ಇಲ್ಲಿ ಬಾ! ಬೃಹಸ್ಪತಿಯನ್ನು ಮರುತ್ತನಿಗೆ ಒಪ್ಪಿಸುವ ಸಲುವಾಗಿ “ಈ ಬೃಹಸ್ಪತಿಯು ನಿನ್ನ ಯಜ್ಞವನ್ನು ಮಾಡಿಸುತ್ತಾನೆ ಮತ್ತು ನಿನ್ನನ್ನು ಅಮರನನ್ನಾಗಿಯೂ ಮಾಡುತ್ತಾನೆ” ಎಂಬ ಸಂದೇಶವನ್ನು ತೆಗೆದುಕೊಂಡು ಹೋಗು!”

> 14009009 ಅಗ್ನಿರುವಾಚ।  
14009009a ಅಯಂ ಗಚ್ಚಾಮಿ ತವ ಶಕ್ರಾದ್ಯ ದೂತೋ
       ಬೃಹಸ್ಪತಿಂ ಪರಿದಾತುಂ ಮರುತ್ತೇ।  
> 14009009c ವಾಚಂ ಸತ್ಯಾಂ ಪುರುಹೂತಸ್ಯ ಕರ್ತುಂ
       ಬೃಹಸ್ಪತೇಶ್ಚಾಪಚಿತಿಂ ಚಿಕೀರ್ಷುಃ।।  

ಅಗ್ನಿಯು ಹೇಳಿದನು: “ಶಕ್ರ! ಇಂದ್ರನ ಮಾತನ್ನು ಸತ್ಯವನ್ನಾಗಿಸಲು ಮತ್ತು ಬೃಹಸ್ಪತಿಗೆ ಒಳ್ಳೆಯದನ್ನೇ ಮಾಡಲು, ಬೃಹಸ್ಪತಿಯನ್ನು ಮರುತ್ತನಿಗೆ ಒಪ್ಪಿಸುವ ಸಲುವಾಗಿ ಇಂದು ನಾನು ನಿನ್ನ ದೂತನಾಗಿ ಹೋಗುತ್ತೇನೆ.””

> 14009010 ವ್ಯಾಸ ಉವಾಚ।  
14009010a ತತಃ ಪ್ರಾಯಾದ್ಧೂಮಕೇತುರ್ಮಹಾತ್ಮಾ
       ವನಸ್ಪತೀನ್ವೀರುಧಶ್ಚಾವಮೃದ್ನನ್।  
> 14009010c ಕಾಮಾದ್ಧಿಮಾಂತೇ ಪರಿವರ್ತಮಾನಃ
       ಕಾಷ್ಠಾತಿಗೋ ಮಾತರಿಶ್ವೇವ ನರ್ದನ್।।  

ವ್ಯಾಸನು ಹೇಳಿದನು: “ಆನಂತರ ಮಹಾತ್ಮ ಧೂಮಕೇತುವು ವನಸ್ಪತಿ-ಬಳ್ಳಿಗಳನ್ನು ಧ್ವಂಸಮಾಡುತ್ತಾ ಹೇಮಂತಋತುವಿನ ಕೊನೆಯಲ್ಲಿ ಸ್ವಚ್ಛಂದವಾಗಿ ಬೀಸುವ ವಾಯುವಿನಂತೆ ಗರ್ಜಿಸುತ್ತಾ ಮರುತ್ತನ ಯಜ್ಞಶಾಲೆಗೆ ಆಗಮಿಸಿದನು.

> 14009011 ಮರುತ್ತ ಉವಾಚ।  
14009011a ಆಶ್ಚರ್ಯಮದ್ಯ ಪಶ್ಯಾಮಿ ರೂಪಿಣಂ ವಹ್ನಿಮಾಗತಮ್।  
14009011c ಆಸನಂ ಸಲಿಲಂ ಪಾದ್ಯಂ ಗಾಂ ಚೋಪಾನಯ ವೈ ಮುನೇ।।

ಮರುತ್ತನು ಹೇಳಿದನು: “ಇಂದು ಮೂರ್ತಿಮತ್ತಾಗಿ ಅಗ್ನಿಯು ಬಂದಿರುವ ಈ ಆಶ್ಚರ್ಯವನ್ನು ಕಾಣುತ್ತಿದ್ದೇನೆ! ಮುನೇ! ಆಸನ, ನೀರು, ಪಾದ್ಯ ಮತ್ತು ಗೋವನ್ನು ತರಿಸಿ!”

> 14009012 ಅಗ್ನಿರುವಾಚ।  
14009012a ಆಸನಂ ಸಲಿಲಂ ಪಾದ್ಯಂ ಪ್ರತಿನಂದಾಮಿ ತೇಽನಘ।  
14009012c ಇಂದ್ರೇಣ ತು ಸಮಾದಿಷ್ಟಂ ವಿದ್ಧಿ ಮಾಂ ದೂತಮಾಗತಮ್।।

ಅಗ್ನಿಯು ಹೇಳಿದನು: “ಅನಘ! ಆಸನ, ನೀರು ಮತ್ತು ಪಾದ್ಯಗಳಿಂದ ಸಂತೋಷಗೊಂಡಿದ್ದೇನೆ. ಇಂದ್ರನು ಕಳುಹಿಸಿದ ದೂತನಾಗಿ ನಾನು ಬಂದಿದ್ದೇನೆಂದು ತಿಳಿ!”

> 14009013 ಮರುತ್ತ ಉವಾಚ।  
14009013a ಕಚ್ಚಿಚ್ಚ್ರೀಮಾನ್ದೇವರಾಜಃ ಸುಖೀ ಚ
       ಕಚ್ಚಿಚ್ಚಾಸ್ಮಾನ್ಪ್ರೀಯತೇ ಧೂಮಕೇತೋ।  
> 14009013c ಕಚ್ಚಿದ್ದೇವಾಶ್ಚಾಸ್ಯ ವಶೇ ಯಥಾವತ್
       ತದ್ಬ್ರೂಹಿ ತ್ವಂ ಮಮ ಕಾರ್ತ್ಸ್ನ್ಯೇನ ದೇವ।।  

ಮರುತ್ತನು ಹೇಳಿದನು: “ಶ್ರೀಮಾನ್ ದೇವರಾಜನು ಸುಖಿಯಾಗಿರುವನು ತಾನೇ? ಧೂಮಕೇತೋ! ಅವನು ನಮ್ಮ ಮೇಲೆ ಪ್ರೀತಿಯಿಂದ ಇರುವನು ತಾನೆ? ದೇವ! ದೇವತೆಗಳೂ ಕೂಡ ಯಥಾವತ್ತಾಗಿ ಅವನ ವಶದಲ್ಲಿರುವರು ತಾನೇ? ಎಲ್ಲವನ್ನೂ ಸಂಪೂರ್ಣವಾಗಿ ನನಗೆ ಹೇಳು.”

> 14009014 ಅಗ್ನಿರುವಾಚ।  
14009014a ಶಕ್ರೋ ಭೃಶಂ ಸುಸುಖೀ ಪಾರ್ಥಿವೇಂದ್ರ
       ಪ್ರೀತಿಂ ಚೇಚ್ಚತ್ಯಜರಾಂ ವೈ ತ್ವಯಾ ಸಃ।  
> 14009014c ದೇವಾಶ್ಚ ಸರ್ವೇ ವಶಗಾಸ್ತಸ್ಯ ರಾಜನ್
       ಸಂದೇಶಂ ತ್ವಂ ಶೃಣು ಮೇ ದೇವರಾಜ್ಞಃ।।  

ಅಗ್ನಿಯು ಹೇಳಿದನು: “ಪಾರ್ಥಿವೇಂದ್ರ! ಶಕ್ರನು ತುಂಬಾ ಸುಖಿಯಾಗಿದ್ದಾನೆ. ನಿನ್ನೊಡನೆ ಶಾಶ್ವತ ಪ್ರೀತಿಯನ್ನು ಇಟ್ಟುಕೊಂಡಿರಲು ಬಯಸುತ್ತಾನೆ. ರಾಜನ್! ದೇವತೆಗಳೆಲ್ಲರೂ ಅವನ ವಶದಲ್ಲಿಯೇ ಇದ್ದಾರೆ. ದೇವರಾಜನ ಸಂದೇಶವನ್ನು ನೀನು ಕೇಳು.

> 14009015a ಯದರ್ಥಂ ಮಾಂ ಪ್ರಾಹಿಣೋತ್ತ್ವತ್ಸಕಾಶಂ
       ಬೃಹಸ್ಪತಿಂ ಪರಿದಾತುಂ ಮರುತ್ತೇ।  
> 14009015c ಅಯಂ ಗುರುರ್ಯಾಜಯಿತಾ ನೃಪ ತ್ವಾಂ
       ಮರ್ತ್ಯಂ ಸಂತಮಮರಂ ತ್ವಾಂ ಕರೋತು।।  

ಮರುತ್ತನಿಗೆ ಬೃಹಸ್ಪತಿಯನ್ನು ಒಪ್ಪಿಸಲು ನನ್ನನ್ನು ನಿನ್ನಬಳಿ ಕಳುಹಿಸಿದ್ದಾನೆ. ನೃಪ! ನಿನ್ನ ಈ ಯಜ್ಞವನ್ನು ಗುರುವು ಮಾಡಿಸಿಕೊಡುತ್ತಾನೆ. ಮರ್ತ್ಯನಾಗಿರುವ ನಿನ್ನನ್ನು ಅಮರನನ್ನಾಗಿ ಮಾಡಿಸುತ್ತಾನೆ.”

> 14009016 ಮರುತ್ತ ಉವಾಚ।  
14009016a ಸಂವರ್ತೋಽಯಂ ಯಾಜಯಿತಾ ದ್ವಿಜೋ ಮೇ
       ಬೃಹಸ್ಪತೇರಂಜಲಿರೇಷ ತಸ್ಯ।  
> 14009016c ನಾಸೌ ದೇವಂ ಯಾಜಯಿತ್ವಾ ಮಹೇಂದ್ರಂ
       ಮರ್ತ್ಯಂ ಸಂತಂ ಯಾಜಯನ್ನದ್ಯ ಶೋಭೇತ್।।  

ಮರುತ್ತನು ಹೇಳಿದನು: “ಬೃಹಸ್ಪತಿಗೆ ಅಂಜಲೀ ಬದ್ಧನಾಗಿ ನಮಸ್ಕರಿಸುತ್ತೇನೆ. ಈ ದ್ವಿಜ ಸಂವರ್ತನು ನನ್ನ ಯಜ್ಞವನ್ನು ಮಾಡಿಸುತ್ತಾನೆ. ಮಹೇಂದ್ರ ದೇವನಿಗೆ ಯಜ್ಞಗಳನ್ನು ಮಾಡಿಸುವ ಅವನಿಗೆ ಇಂದು ಮನುಷ್ಯರ ಯಜ್ಞವನ್ನು ಮಾಡಿಸಿಕೊಡುವುದು ಶೋಭಿಸುವುದಿಲ್ಲ!”

> 14009017 ಅಗ್ನಿರುವಾಚ।  
14009017a ಯೇ ವೈ ಲೋಕಾ ದೇವಲೋಕೇ ಮಹಾಂತಃ
       ಸಂಪ್ರಾಪ್ಸ್ಯಸೇ ತಾನ್ದೇವರಾಜಪ್ರಸಾದಾತ್।  
> 14009017c ತ್ವಾಂ ಚೇದಸೌ ಯಾಜಯೇದ್ವೈ ಬೃಹಸ್ಪತಿರ್
       ನೂನಂ ಸ್ವರ್ಗಂ ತ್ವಂ ಜಯೇಃ ಕೀರ್ತಿಯುಕ್ತಃ।।  

ಅಗ್ನಿಯು ಹೇಳಿದನು: “ಬೃಹಸ್ಪತಿಯಿಂದ ನೀನು ಯಜ್ಞಮಾಡಿಸಿದ್ದೇ ಆದರೆ ದೇವರಾಜನ ಪ್ರಸಾದದಿಂದ ದೇವಲೋಕದಲ್ಲಿರುವ ಮಹಾಲೋಕಗಳನ್ನು ಪಡೆಯುತ್ತೀಯೆ. ಕೀರ್ತಿಯುಕ್ತನಾಗಿ ಸ್ವರ್ಗವನ್ನು ಗೆಲ್ಲುತ್ತೀಯೆ!

> 14009018a ತಥಾ ಲೋಕಾ ಮಾನುಷಾ ಯೇ ಚ ದಿವ್ಯಾಃ
       ಪ್ರಜಾಪತೇಶ್ಚಾಪಿ ಯೇ ವೈ ಮಹಾಂತಃ।  
> 14009018c ತೇ ತೇ ಜಿತಾ ದೇವರಾಜ್ಯಂ ಚ ಕೃತ್ಸ್ನಂ
       ಬೃಹಸ್ಪತಿಶ್ಚೇದ್ಯಾಜಯೇತ್ತ್ವಾಂ ನರೇಂದ್ರ।।  

ನರೇಂದ್ರ! ಬೃಹಸ್ಪತಿಯಿಂದ ನೀನು ಈ ಯಜ್ಞವನ್ನು ಮಾಡಿಸಿದ್ದೇ ಆದರೆ ಎಷ್ಟು ಮಾನುಷ, ದೇವ ಮತ್ತು ಪ್ರಜಾಪತಿಯ ಮಹಾಲೋಕಗಳಿವೆಯೋ ಅವೆಲ್ಲವನ್ನೂ ಮತ್ತು ಸಂಪೂರ್ಣ ದೇವರಾಜ್ಯವನ್ನೂ ಪಡೆಯುತ್ತೀಯೆ!”

> 14009019 ಸಂವರ್ತ ಉವಾಚ।  
14009019a ಮಾಸ್ಮಾನೇವಂ ತ್ವಂ ಪುನರಾಗಾಃ ಕಥಂ ಚಿದ್
       ಬೃಹಸ್ಪತಿಂ ಪರಿದಾತುಂ ಮರುತ್ತೇ।  
> 14009019c ಮಾ ತ್ವಾಂ ಧಕ್ಷ್ಯೇ ಚಕ್ಷುಷಾ ದಾರುಣೇನ
       ಸಂಕ್ರುದ್ಧೋಽಹಂ ಪಾವಕ ತನ್ನಿಬೋಧ।।  

ಸಂವರ್ತನು ಹೇಳಿದನು: “ಮರುತ್ತನಿಗೆ ಬೃಹಸ್ಪತಿಯನ್ನು ಒಪ್ಪಿಸುವ ಸಲುವಾಗಿ ಪುನಃ ಎಂದೂ ಇಲ್ಲಿಗೆ ಬರಬೇಡ! ಪಾವಕ! ಸಂಕೃದ್ಧನಾದ ನಾನು ದಾರುಣ ದೃಷ್ಟಿಯಿಂದ ನಿನ್ನನ್ನು ದಹಿಸಿಬಿಡುತ್ತೇನೆ. ಇದನ್ನು ತಿಳಿದುಕೋ!””

> 14009020 ವ್ಯಾಸ ಉವಾಚ।  
14009020a ತತೋ ದೇವಾನಗಮದ್ಧೂಮಕೇತುರ್
       ದಾಹಾದ್ಭೀತೋ ವ್ಯಥಿತೋಽಶ್ವತ್ಥಪರ್ಣವತ್।  
> 14009020c ತಂ ವೈ ದೃಷ್ಟ್ವಾ ಪ್ರಾಹ ಶಕ್ರೋ ಮಹಾತ್ಮಾ
       ಬೃಹಸ್ಪತೇಃ ಸಂನಿಧೌ ಹವ್ಯವಾಹಮ್।।  

ವ್ಯಾಸನು ಹೇಳಿದನು: “ಆಗ ದೇವ ಧೂಮಕೇತುವು ಸುಟ್ಟುಹೋಗುವ ಭಯದಿಂದ ವ್ಯಥಿತನಾಗಿ ಅಶ್ವತ್ಥದ ಎಲೆಯಂತೆ ನಡುಗುತ್ತಾ ಹಿಂದಿರುಗಿದನು. ಅವನನ್ನು ಹಾಗೆ ನೋಡಿದ ಮಹಾತ್ಮ ಶಕ್ರನು ಬೃಹಸ್ಪತಿಯ ಸನ್ನಿಧಿಯಲ್ಲಿ ಹವ್ಯವಾಹನಿಗೆ ಹೀಗೆ ಹೇಳಿದನು:

> 14009021a ಯತ್ತ್ವಂ ಗತಃ ಪ್ರಹಿತೋ ಜಾತವೇದೋ
       ಬೃಹಸ್ಪತಿಂ ಪರಿದಾತುಂ ಮರುತ್ತೇ।  
> 14009021c ತತ್ಕಿಂ ಪ್ರಾಹ ಸ ನೃಪೋ ಯಕ್ಷ್ಯಮಾಣಃ
       ಕಚ್ಚಿದ್ವಚಃ ಪ್ರತಿಗೃಹ್ಣಾತಿ ತಚ್ಚ।।  

“ಜಾತವೇದ! ಮರುತ್ತನಿಗೆ ಬೃಹಸ್ಪತಿಯನ್ನು ಒಪ್ಪಿಸಲು ಕಳುಹಿಸಿದ ನೀನು ಅಲ್ಲಿಗೆ ಹೋಗಿದ್ದೆಯಷ್ಟೇ? ಯಜ್ಞನಡೆಸುತ್ತಿದ್ದ ಆ ನೃಪನು ಏನು ಹೇಳಿದನು? ಅವನು ನನ್ನ ಮಾತನ್ನು ಸ್ವೀಕರಿಸಿದನೇ?”

> 14009022 ಅಗ್ನಿರುವಾಚ।  
14009022a ನ ತೇ ವಾಚಂ ರೋಚಯತೇ ಮರುತ್ತೋ
       ಬೃಹಸ್ಪತೇರಂಜಲಿಂ ಪ್ರಾಹಿಣೋತ್ಸಃ।  
> 14009022c ಸಂವರ್ತೋ ಮಾಂ ಯಾಜಯಿತೇತ್ಯಭೀಕ್ಷ್ಣಂ
       ಪುನಃ ಪುನಃ ಸ ಮಯಾ ಪ್ರೋಚ್ಯಮಾನಃ।।  

ಅಗ್ನಿಯು ಹೇಳಿದನು: “ಮರುತ್ತನಿಗೆ ನಿನ್ನ ಮಾತುಗಳು ಇಷ್ಟವಾಗಲಿಲ್ಲ. ಅವನು ಬೃಹಸ್ಪತಿಗೆ ನಮಸ್ಕಾರವನ್ನು ಕಳುಹಿಸಿದ್ದಾನೆ. ಪುನಃ ಪುನಃ ನಾನು ಕೇಳಿಕೊಂಡರೂ ಅವನು “ಸಂವರ್ತನೇ ನನ್ನ ಯಜ್ಞವನ್ನು ಮಾಡಿಸುತ್ತಾನೆ!” ಎಂದು ಹೇಳಿಬಿಟ್ಟನು.

> 14009023a ಉವಾಚೇದಂ ಮಾನುಷಾ ಯೇ ಚ ದಿವ್ಯಾಃ
       ಪ್ರಜಾಪತೇರ್ಯೇ ಯೇ ಚ ಲೋಕಾ ಮಹಾಂತಃ।  
> 14009023c ತಾಂಶ್ಚೇಲ್ಲಭೇಯಂ ಸಂವಿದಂ ತೇನ ಕೃತ್ವಾ
       ತಥಾಪಿ ನೇಚ್ಚೇಯಮಿತಿ ಪ್ರತೀತಃ।।  

ಅವನು ಹೇಳಿದುದನ್ನು ಮಾಡಿದರೆ ಮನುಷ್ಯ-ದೇವ-ಪ್ರಜಾಪತಿಯ ಎಷ್ಟು ಮಹಾ ಲೋಕಗಳಿವೆಯೋ ಅವೆಲ್ಲವೂ ಅವನಿಗೆ ದೊರಕುವವೆಂದು ಹೇಳಿದರೂ ಅವನು ನನಗೆ ಇಷ್ಟವಿಲ್ಲ ಎಂದು ಬಿಟ್ಟನು!”

> 14009024 ಇಂದ್ರ ಉವಾಚ।  
14009024a ಪುನರ್ಭವಾನ್ಪಾರ್ಥಿವಂ ತಂ ಸಮೇತ್ಯ
       ವಾಕ್ಯಂ ಮದೀಯಂ ಪ್ರಾಪಯ ಸ್ವಾರ್ಥಯುಕ್ತಮ್।  
> 14009024c ಪುನರ್ಯದ್ಯುಕ್ತೋ ನ ಕರಿಷ್ಯತೇ ವಚಸ್
       ತತೋ ವಜ್ರಂ ಸಂಪ್ರಹರ್ತಾಸ್ಮಿ ತಸ್ಮೈ।।  

ಇಂದ್ರನು ಹೇಳಿದನು: “ನೀನು ಪುನಃ ಆ ರಾಜನಲ್ಲಿಗೆ ಹೋಗಿ ಅರ್ಥಯುಕ್ತವಾದ ನನ್ನ ಈ ಮಾತನ್ನು ಅವನಿಗೆ ತಲುಪಿಸು. ನಾನು ಹೇಳಿದ ಮಾತಿನಂತೆ ಅವನು ಮಾಡದೇ ಇದ್ದರೆ ಅವನನ್ನು ವಜ್ರದಿಂದ ಪ್ರಹರಿಸುತ್ತೇನೆ!”

> 14009025 ಅಗ್ನಿರುವಾಚ।  
14009025a ಗಂಧರ್ವರಾಡ್ಯಾತ್ವಯಂ ತತ್ರ ದೂತೋ
       ಬಿಭೇಮ್ಯಹಂ ವಾಸವ ತತ್ರ ಗಂತುಮ್।  
> 14009025c ಸಂರಬ್ಧೋ ಮಾಮಬ್ರವೀತ್ತೀಕ್ಷ್ಣರೋಷಃ
       ಸಂವರ್ತೋ ವಾಕ್ಯಂ ಚರಿತಬ್ರಹ್ಮಚರ್ಯಃ।।  

ಅಗ್ನಿಯು ಹೇಳಿದನು: “ನೀನು ಗಂಧರ್ವರಾಜನನ್ನು ದೂತನನ್ನಾಗಿ ಅಲ್ಲಿಗೆ ಕಳುಹಿಸು. ವಾಸವ! ಅಲ್ಲಿಗೆ ಹೋಗಲು ನನಗೆ ಭಯವಾಗುತ್ತಿದೆ. ಬ್ರಹ್ಮಚರ್ಯವನ್ನು ಪಾಲಿಸುತ್ತಿರುವ ಮುನಿ ಸಂವರ್ತನು ಕ್ರುದ್ಧನಾಗಿ ತೀಕ್ಷ್ಣ ರೋಷದಿಂದ ನನಗೆ ಈ ಮಾತುಗಳನ್ನಾಡಿದನು.

> 14009026a ಯದ್ಯಾಗಚ್ಚೇಃ ಪುನರೇವಂ ಕಥಂ ಚಿದ್
       ಬೃಹಸ್ಪತಿಂ ಪರಿದಾತುಂ ಮರುತ್ತೇ।  
> 14009026c ದಹೇಯಂ ತ್ವಾಂ ಚಕ್ಷುಷಾ ದಾರುಣೇನ
       ಸಂಕ್ರುದ್ಧ ಇತ್ಯೇತದವೈಹಿ ಶಕ್ರ।।  

“ಮರುತ್ತನಿಗೆ ಬೃಹಸ್ಪತಿಯನ್ನು ಒಪ್ಪಿಸಲು ನೀನು ಪುನಃ ಯಾವಾಗಲಾದರೂ ಬಂದರೆ ಸಂಕ್ರುದ್ಧನಾದ ದಾರುಣ ದೃಷ್ಟಿಯಿಂದ ನಿನ್ನನ್ನು ಸುಟ್ಟುಬಿಡುತ್ತೇನೆ!” ಎಂದು ನನಗೆ ಹೇಳಿದನು ಶಕ್ರ!”

> 14009027 ಇಂದ್ರ ಉವಾಚ।  
14009027a ತ್ವಮೇವಾನ್ಯಾನ್ದಹಸೇ ಜಾತವೇದೋ
       ನ ಹಿ ತ್ವದನ್ಯೋ ವಿದ್ಯತೇ ಭಸ್ಮಕರ್ತಾ।  
> 14009027c ತ್ವತ್ಸಂಸ್ಪರ್ಶಾತ್ಸರ್ವಲೋಕೋ ಬಿಭೇತ್ಯ್
       ಅಶ್ರದ್ಧೇಯಂ ವದಸೇ ಹವ್ಯವಾಹ।।  

ಇಂದ್ರನು ಹೇಳಿದನು: “ಜಾತವೇದ! ನೀನೇ ಅನ್ಯರನ್ನು ದಹಿಸುತ್ತೀಯೇ ಹೊರತು ಅನ್ಯರು ನಿನ್ನನ್ನು ಭಸ್ಮಮಾಡುವುದು ತಿಳಿದಿಲ್ಲ. ಹವ್ಯವಾಹ! ನಿನ್ನ ಸ್ಪರ್ಷಮಾತ್ರಕ್ಕೇ ಸರ್ವಲೋಕಗಳೂ ಬೆದರುತ್ತವೆ. ನೀನು ನಂಬಿಕೆಗೆ ಬಾರದ ಮಾತನ್ನು ಆಡುತ್ತಿರುವೆ!”

> 14009028 ಅಗ್ನಿರುವಾಚ।  
14009028a ದಿವಂ ದೇವೇಂದ್ರ ಪೃಥಿವೀಂ ಚೈವ ಸರ್ವಾಂ
       ಸಂವೇಷ್ಟಯೇಸ್ತ್ವಂ ಸ್ವಬಲೇನೈವ ಶಕ್ರ।  
> 14009028c ಏವಂವಿಧಸ್ಯೇಹ ಸತಸ್ತವಾಸೌ
       ಕಥಂ ವೃತ್ರಸ್ತ್ರಿದಿವಂ ಪ್ರಾಗ್ ಜಹಾರ।।  

ಅಗ್ನಿಯು ಹೇಳಿದನು: “ದೇವೇಂದ್ರ! ಶಕ್ರ! ನೀನು ನಿನ್ನದೇ ಬಲದಿಂದ ಪೃಥ್ವಿ ಮತ್ತು ಎಲ್ಲವನ್ನೂ ಸುತ್ತಿಕೊಂಡಿರುವೆ. ಈ ರೀತಿ ಸತ್ತ್ವಯುತನಾಗಿದ್ದರೂ ಹಿಂದೆ ಹೇಗೆ ವೃತ್ರನು ಸ್ವರ್ಗವನ್ನು ಕಸಿದುಕೊಂಡನು?”

> 14009029 ಇಂದ್ರ ಉವಾಚ।  
14009029a ನ ಚಂಡಿಕಾ ಜಂಗಮಾ ನೋ ಕರೇಣುರ್
       ನ ವಾರಿಸೋಮಂ ಪ್ರಪಿಬಾಮಿ ವಹ್ನೇ।  
> 14009029c ನ ದುರ್ಬಲೇ ವೈ ವಿಸೃಜಾಮಿ ವಜ್ರಂ
       ಕೋ ಮೇಽಸುಖಾಯ ಪ್ರಹರೇನ್ಮನುಷ್ಯಃ।।  

ಇಂದ್ರನು ಹೇಳಿದನು: “ವಹ್ನೇ! ನಾನು ಜಂಗಮಗಳನ್ನು ಚಂಡಿಕೆಯನ್ನಾಗಿ ಮಾಡಿಯೇನು ಆದರೆ ಶತ್ರುವು ಕೊಡುವ ಸೋಮವನ್ನು ಕುಡಿಯುವುದಿಲ್ಲ! ದುರ್ಬಲನ ಮೇಲೆ ವಜ್ರವನ್ನು ಪ್ರಯೋಗಿಸುವುದಿಲ್ಲ. ಯಾವ ಮನುಷ್ಯನು ತಾನೇ ನನ್ನ ಅಸುಖವನ್ನು ಬಯಸಿ ಪ್ರಹರಿಸಿಯಾನು?

> 14009030a ಪ್ರವ್ರಾಜಯೇಯಂ ಕಾಲಕೇಯಾನ್ಪೃಥಿವ್ಯಾಮ್
       ಅಪಾಕರ್ಷಂ ದಾನವಾನಂತರಿಕ್ಷಾತ್।  
> 14009030c ದಿವಃ ಪ್ರಹ್ರಾದಮವಸಾನಮಾನಯಂ
       ಕೋ ಮೇಽಸುಖಾಯ ಪ್ರಹರೇತ ಮರ್ತ್ಯಃ।।  

ಆಕಾಶದಿಂದ ಕಾಲಕೇಯ ದಾನವರನ್ನು ಎಳೆದು ಭೂಮಿಯ ಮೇಲೆ ಬೀಳಿಸಿದೆನು. ಪ್ರಹ್ರಾದನಿಗೆ ಸ್ವರ್ಗದ ಮೇಲಿನ ಅಧಿಕಾರವನ್ನು ಕೊನೆಗೊಳಿಸಿದೆನು. ಮರ್ತ್ಯನಾದ ಯಾರುತಾನೇ ನನಗೆ ಅಸುಖವಾಗಲೆಂದು ಪ್ರಹರಿಸುತ್ತಾನೆ?”

> 14009031 ಅಗ್ನಿರುವಾಚ।  
14009031a ಯತ್ರ ಶರ್ಯಾತಿಂ ಚ್ಯವನೋ ಯಾಜಯಿಷ್ಯನ್
       ಸಹಾಶ್ವಿಭ್ಯಾಂ ಸೋಮಮಗೃಹ್ಣದೇಕಃ।  
> 14009031c ತಂ ತ್ವಂ ಕ್ರುದ್ಧಃ ಪ್ರತ್ಯಷೇಧೀಃ ಪುರಸ್ತಾಚ್
       ಚರ್ಯಾತಿಯಜ್ಞಂ ಸ್ಮರ ತಂ ಮಹೇಂದ್ರ।।  

ಅಗ್ನಿಯು ಹೇಳಿದನು: “ಮಹೇಂದ್ರ! ಶರ್ಯಾತಿಯ ಯಜ್ಞವನ್ನು ಜ್ಞಾಪಿಸಿಕೋ! ಚ್ಯವನನು ಮಾಡಿಸುತ್ತಿದ್ದ ಆ ಯಜ್ಞದಲ್ಲಿ ನೀನು ಮೊದಲು ಅಶ್ವಿನಿಯರಿಗೆ ಸೋಮವನ್ನು ಕೊಡಕೂಡದೆಂದು ವಿರೋಧಿಸಿದೆ. ಆದರೆ ಕ್ರುದ್ಧನಾದ ಅವನು ನಿನ್ನನ್ನು ಎದುರಿಸಿಯೇ ವಿರೋಧಿಸಿದನು.

> 14009032a ವಜ್ರಂ ಗೃಹೀತ್ವಾ ಚ ಪುರಂದರ ತ್ವಂ
       ಸಂಪ್ರಾಹಾರ್ಷೀಶ್ಚ್ಯವನಸ್ಯಾತಿಘೋರಮ್।  
> 14009032c ಸ ತೇ ವಿಪ್ರಃ ಸಹ ವಜ್ರೇಣ ಬಾಹುಮ್
       ಅಪಾಗೃಹ್ಣಾತ್ತಪಸಾ ಜಾತಮನ್ಯುಃ।।  

ಪುರಂದರ! ಅತಿಘೋರ ವಜ್ರವನ್ನು ತೆಗೆದುಕೊಂಡು ನೀನು ಆ ಋಷಿ ಚ್ಯವನನ ಮೇಲೆ ಎಸೆಯಲು ತಪಸ್ಸಿನಿಂದ ಹುಟ್ಟಿದ ಕೋಪದಿಂದ ಆ ವಿಪ್ರನು ವಜ್ರದೊಂದಿಗೆ ನಿನ್ನ ಬಾಹುವನ್ನೂ ಹಿಡಿದು ಸ್ತಂಭಿಸಿಬಿಟ್ಟಿದ್ದನು!

> 14009033a ತತೋ ರೋಷಾತ್ಸರ್ವತೋ ಘೋರರೂಪಂ
       ಸಪತ್ನಂ ತೇ ಜನಯಾಮಾಸ ಭೂಯಃ।  
> 14009033c ಮದಂ ನಾಮಾಸುರಂ ವಿಶ್ವರೂಪಂ
       ಯಂ ತ್ವಂ ದೃಷ್ಟ್ವಾ ಚಕ್ಷುಷೀ ಸಂನ್ಯಮೀಲಃ।।  

ಆಗ ರೋಷದಿಂದ ಅವನನ್ನು ಎಲ್ಲಕಡೆಯೂ ಘೋರನಾಗಿ ಕಾಣುತ್ತಿದ್ದ ನಿನ್ನ ಪ್ರತಿಸ್ಪರ್ಧಿ ದಾನವನನ್ನು ಸೃಷ್ಟಿಸಿದನು. ಮದ ಎಂಬ ಹೆಸರಿನ ಆ ವಿಶ್ವರೂಪನನ್ನು ನೋಡಿ ನೀನು ನಿನ್ನ ಕಣ್ಣುಗಳನ್ನೇ ಮುಚ್ಚಿಕೊಂಡೆ!

> 14009034a ಹನುರೇಕಾ ಜಗತೀಸ್ಥಾ ತಥೈಕಾ
       ದಿವಂ ಗತಾ ಮಹತೋ ದಾನವಸ್ಯ।  
> 14009034c ಸಹಸ್ರಂ ದಂತಾನಾಂ ಶತಯೋಜನಾನಾಂ
       ಸುತೀಕ್ಷ್ಣಾನಾಂ ಘೋರರೂಪಂ ಬಭೂವ।।  

ಆ ಮಹಾದಾನವನ ಒಂದು ದವಡೆಯು ಭೂಮಿಯಲ್ಲಿದ್ದಿತು ಮತ್ತು ಇನ್ನೊಂದು ಸ್ವರ್ಗದಲ್ಲಿತ್ತು. ನೂರು ಯೋಜನೆಗಳ ಅತಿ ತೀಕ್ಷ್ಣ ಸಹಸ್ರ ದಂತಗಳಿದ್ದ ಅವನು ಘೋರರೂಪನಾಗಿದ್ದನು.

> 14009035a ವೃತ್ತಾಃ ಸ್ಥೂಲಾ ರಜತಸ್ತಂಭವರ್ಣಾ
       ದಂಷ್ಟ್ರಾಶ್ಚತಸ್ರೋ ದ್ವೇ ಶತೇ ಯೋಜನಾನಾಮ್।  
> 14009035c ಸ ತ್ವಾಂ ದಂತಾನ್ವಿದಶನ್ನಭ್ಯಧಾವಜ್
       ಜಿಘಾಂಸಯಾ ಶೂಲಮುದ್ಯಮ್ಯ ಘೋರಮ್।।  

ಅವನ ನಾಲ್ಕು ಕೋರೆದಾಡೆಗಳು ದುಂಡಾಗಿ ಬೆಳ್ಳಿಯ ದೊಡ್ಡ ದೊಡ್ಡ ಕಂಬಗಳಂತಿದ್ದವು. ಅವು ಎರಡು ಯೋಜನ ಉದ್ದವಾಗಿದ್ದವು. ಅವನು ಹಲ್ಲುಕಡಿಯುತ್ತಾ ನಿನ್ನನ್ನು ಕೊಲ್ಲುವ ಸಲುವಾಗಿ ಘೋರ ಶೂಲವನ್ನು ಎತ್ತಿಹಿಡಿದು ಓಡಿಬಂದನು.

> 14009036a ಅಪಶ್ಯಸ್ತ್ವಂ ತಂ ತದಾ ಘೋರರೂಪಂ
       ಸರ್ವೇ ತ್ವನ್ಯೇ ದದೃಶುರ್ದರ್ಶನೀಯಮ್।  
> 14009036c ಯಸ್ಮಾದ್ಭೀತಃ ಪ್ರಾಂಜಲಿಸ್ತ್ವಂ ಮಹರ್ಷಿಮ್
       ಆಗಚ್ಚೇಥಾಃ ಶರಣಂ ದಾನವಘ್ನ।।  

ದಾನವಘ್ನ! ಆಗ ಆ ಘೋರರೂಪವನ್ನು ನೋಡಿದ ದರ್ಶನೀಯನಾದ ನೀನು ಭೀತನಾಗಿ ಕೈಮುಗಿದು ಮಹರ್ಷಿ ಚ್ಯವನನ ಶರಣು ಹೊಕ್ಕಿದುದನ್ನು ಅನ್ಯ ಎಲ್ಲರೂ ನೋಡಿದರು.

> 14009037a ಕ್ಷತ್ರಾದೇವಂ ಬ್ರಹ್ಮಬಲಂ ಗರೀಯೋ
       ನ ಬ್ರಹ್ಮತಃ ಕಿಂ ಚಿದನ್ಯದ್ಗರೀಯಃ।  
> 14009037c ಸೋಽಹಂ ಜಾನನ್ಬ್ರಹ್ಮತೇಜೋ ಯಥಾವನ್
       ನ ಸಂವರ್ತಂ ಗಂತುಮಿಚ್ಚಾಮಿ ಶಕ್ರ।।  

ಕ್ಷಾತ್ರಬಲಕ್ಕಿಂತಲೂ ಬ್ರಹ್ಮಬಲವೇ ದೊಡ್ಡದು. ಬ್ರಾಹ್ಮಣನಿಗೆ ಹೊರತಾಗಿ ಬೇರೆ ಯಾವುದೂ ದೊಡ್ಡದಿಲ್ಲ. ಶಕ್ರ! ಬ್ರಹ್ಮತೇಜಸ್ಸು ಏನೆಂದು ತಿಳಿದುಕೊಂಡ ನಾನು ಸಂವರ್ತನಲ್ಲಿಗೆ ಹೋಗಲು ಬಯಸುವುದಿಲ್ಲ!”




<details><summary>ಸಮಾಪ್ತಿ</summary>



ಇತಿ ಶ್ರೀಮಹಾಭಾರತೇ ಅಶ್ವಮೇಧಿಕಪರ್ವಣಿ ಸಂವರ್ತಮರುತ್ತೀಯೇ ನವಮೋಽಧ್ಯಾಯಃ।।  
ಇದು ಶ್ರೀಮಹಾಭಾರತದಲ್ಲಿ ಅಶ್ವಮೇಧಿಕಪರ್ವದಲ್ಲಿ ಸಂವರ್ತಮರುತ್ತೀಯ ಎನ್ನುವ ಒಂಭತ್ತನೇ ಅಧ್ಯಾಯವು.



</details>


