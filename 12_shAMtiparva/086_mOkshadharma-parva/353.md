+++
title = "353: ಉಂಚವೃತ್ಯುಪಾಖ್ಯಾನಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಶಾಂತಿ ಪರ್ವ**

**ಮೋಕ್ಷಧರ್ಮ ಪರ್ವ**

**ಅಧ್ಯಾಯ 353**


</details>

<details><summary>ಸಾರ</summary>

ನಾಗರಾಜನಿಂದ ಬೀಳ್ಕೊಂಡ ಬ್ರಾಹ್ಮಣನು ಚ್ಯವನ ಮಹರ್ಷಿಯಿಂದ ಉಂಛವೃತ್ತಿಯ ದೀಕ್ಷೆಯನ್ನು ಪಡೆದು ಸಾಧನಪರಾಯಣನಾಗುವುದು ಮತ್ತು ಉಂಚವೃತ್ಯುಪಾಖ್ಯಾನದ ಸಮಾಪ್ತಿ (1-9).


</details>

> 12353001 ಭೀಷ್ಮ ಉವಾಚ।   
12353001a ಸ ಚಾಮಂತ್ರ್ಯೋರಗಶ್ರೇಷ್ಠಂ ಬ್ರಾಹ್ಮಣಃ ಕೃತನಿಶ್ಚಯಃ।  
12353001c ದೀಕ್ಷಾಕಾಂಕ್ಷೀ ತದಾ ರಾಜಂಶ್ಚ್ಯವನಂ ಭಾರ್ಗವಂ ಶ್ರಿತಃ।।

ಭೀಷ್ಮನು ಹೇಳಿದನು: “ರಾಜನ್! ಆ ಉರಗಶ್ರೇಷ್ಠನಿಂದ ಅನುಮತಿಯನ್ನು ಪಡೆದು ಕೃತನಿಶ್ಚಯನಾದ ಬ್ರಾಹ್ಮಣನು ದೀಕ್ಷಾಕಾಂಕ್ಷಿಯಾಗಿ ಚ್ಯವನ ಭಾರ್ಗವನ ಮೊರೆಹೊಕ್ಕನು.

> 12353002a ಸ ತೇನ ಕೃತಸಂಸ್ಕಾರೋ ಧರ್ಮಮೇವೋಪತಸ್ಥಿವಾನ್।  
12353002c ತಥೈವ ಚ ಕಥಾಮೇತಾಂ ರಾಜನ್ಕಥಿತವಾಂಸ್ತದಾ।।

ರಾಜನ್! ಅವನಿಂದ ಸಂಸ್ಕಾರವನ್ನು ಪಡೆದು ಅವನು ಧರ್ಮದಲ್ಲಿಯೇ ನೆಲೆಗೊಂಡನು. ಈ ಕಥೆಯನ್ನು ಅವನು ಚ್ಯವನನಿಗೂ ಹೇಳಿದನು.

> 12353003a ಭಾರ್ಗವೇಣಾಪಿ ರಾಜೇಂದ್ರ ಜನಕಸ್ಯ ನಿವೇಶನೇ।  
12353003c ಕಥೈಷಾ ಕಥಿತಾ ಪುಣ್ಯಾ ನಾರದಾಯ ಮಹಾತ್ಮನೇ।।

ರಾಜೇಂದ್ರ! ಭಾರ್ಗವನೂ ಕೂಡ ಜನಕನ ನಿವೇಶನದಲ್ಲಿ ಈ ಪುಣ್ಯ ಕಥೆಯನ್ನು ಮಹಾತ್ಮ ನಾರದನಿಗೆ ಹೇಳಿದನು.

> 12353004a ನಾರದೇನಾಪಿ ರಾಜೇಂದ್ರ ದೇವೇಂದ್ರಸ್ಯ ನಿವೇಶನೇ।  
12353004c ಕಥಿತಾ ಭರತಶ್ರೇಷ್ಠ ಪೃಷ್ಟೇನಾಕ್ಲಿಷ್ಟಕರ್ಮಣಾ।।

ಭರತಶ್ರೇಷ್ಠ! ರಾಜೇಂದ್ರ! ನಾರದನು ದೇವೇಂದ್ರನ ನಿವೇಶನದಲ್ಲಿ ಆ ಅಕ್ಲಿಷ್ಟಕರ್ಮಿಯು ಕೇಳಲು ಅವನಿಗೆ ಈ ಕಥೆಯನ್ನು ಹೇಳಿದನು.

> 12353005a ದೇವರಾಜೇನ ಚ ಪುರಾ ಕಥೈಷಾ ಕಥಿತಾ ಶುಭಾ।  
12353005c ಸಮಸ್ತೇಭ್ಯಃ ಪ್ರಶಸ್ತೇಭ್ಯೋ ವಸುಭ್ಯೋ ವಸುಧಾಧಿಪ।।

ವಸುಧಾಧಿಪ! ಹಿಂದೆ ದೇವರಾಜನು ಈ ಶುಭ ಕಥೆಯನ್ನು ಸಮಸ್ಥ ವಸುಗಳಿಗೆ ಹೇಳಿದನು.

> 12353006a ಯದಾ ಚ ಮಮ ರಾಮೇಣ ಯುದ್ಧಮಾಸೀತ್ಸುದಾರುಣಮ್।  
12353006c ವಸುಭಿಶ್ಚ ತದಾ ರಾಜನ್ಕಥೇಯಂ ಕಥಿತಾ ಮಮ।।

ರಾಜನ್! ರಾಮನೊಂದಿಗೆ ನನ್ನ ದಾರುಣ ಯುದ್ಧವು ನಡೆಯುತ್ತಿದ್ದಾಗ ವಸುಗಳು ನನಗೆ ಈ ಕಥೆಯನ್ನು ಹೇಳಿದರು.

> 12353007a ಪೃಚ್ಚಮಾನಾಯ ತತ್ತ್ವೇನ ಮಯಾ ತುಭ್ಯಂ ವಿಶಾಂ ಪತೇ।  
12353007c ಕಥೇಯಂ ಕಥಿತಾ ಪುಣ್ಯಾ ಧರ್ಮ್ಯಾ ಧರ್ಮಭೃತಾಂ ವರ।।

ವಿಶಾಂಪತೇ! ಧರ್ಮಭೃತರಲ್ಲಿ ಶ್ರೇಷ್ಠ! ನೀನು ಕೇಳಲು ಈ ಪುಣ್ಯ ಧರ್ಮದ ಕಥೆಯನ್ನು ನಾನು ನಿನಗೆ ಇದ್ದಹಾಗೆ ಹೇಳಿದ್ದೇನೆ.

> 12353008a ತದೇಷ ಪರಮೋ ಧರ್ಮೋ ಯನ್ಮಾಂ ಪೃಚ್ಚಸಿ ಭಾರತ।  
12353008c ಅಸನ್ನಧೀರನಾಕಾಂಕ್ಷೀ ಧರ್ಮಾರ್ಥಕರಣೇ ನೃಪ।।

ಭಾರತ! ನೃಪ! ನೀನು ಕೇಳಿದ ಪರಮ ಧರ್ಮವೇ ಇದು. ಆ ಧೀರ ಬ್ರಾಹ್ಮಣನು ಅನಾಕಾಂಕ್ಷಿಯಾಗಿ ಧರ್ಮಾರ್ಥಗಳಲ್ಲಿ ನಿರತನಾಗಿದ್ದನು.

> 12353009a ಸ ಚ ಕಿಲ ಕೃತನಿಶ್ಚಯೋ ದ್ವಿಜಾಗ್ರ್ಯೋ
       ಭುಜಗಪತಿಪ್ರತಿದೇಶಿತಾರ್ಥಕೃತ್ಯಃ।  
> 12353009c ಯಮನಿಯಮಸಮಾಹಿತೋ ವನಾಂತಂ
       ಪರಿಗಣಿತೋಂಚಶಿಲಾಶನಃ ಪ್ರವಿಷ್ಟಃ।।  

ಭುಜಗಪತಿಯು ಉಪದೇಶಿಸಿದನ್ನು ಆಚರಿಸುವುದೇ ತನ್ನ ಕರ್ತವ್ಯವೆಂದು ಭಾವಿಸಿ ಅವನು ಉಂಚವೃತ್ತಿಯನ್ನು ಆಚರಿಸಲು ದೃಢನಿಶ್ಚಯವನ್ನು ಮಾಡಿದನು. ನಂತರ ಅವನು ಇನ್ನೊಂದು ವನಕ್ಕೆ ಹೋಗಿ ಯಮನಿಯಮ ಸಮಾಹಿತನಾಗಿ ಉಂಚಶಿಲಾವ್ರತದ ಪ್ರಕಾರ ನಿಯಮಿತ ಆಹಾರವನ್ನು ಭುಂಜಿಸುತ್ತಿದ್ದು ಅದರಿಂದಲೇ ಸಿದ್ಧಿಯನ್ನು ಪಡೆದುಕೊಂಡನು.”


<details><summary>ಸಮಾಪ್ತಿ</summary>
ಇತಿ ಶ್ರೀಮಹಾಭಾರತೇ ಶಾಂತಿ ಪರ್ವಣಿ ಮೋಕ್ಷಧರ್ಮ ಪರ್ವಣಿ ಉಂಚವೃತ್ಯುಪಾಖ್ಯಾನೇ ತ್ರಿಪಂಚಾಶದಧಿಕತ್ರಿಶತತಮೋಽಧ್ಯಾಯಃ।।  
ಇದು ಶ್ರೀಮಹಾಭಾರತದಲ್ಲಿ ಶಾಂತಿ ಪರ್ವದಲ್ಲಿ ಮೋಕ್ಷಧರ್ಮ ಪರ್ವದಲ್ಲಿ ಉಂಚವೃತ್ಯುಪಾಖ್ಯಾನ ಎನ್ನುವ ಮುನ್ನೂರಾಐವತ್ಮೂರನೇ ಅಧ್ಯಾಯವು.  
ಇತಿ ಶ್ರೀ ಮಹಾಭಾರತೇ ಶಾಂತಿ ಪರ್ವಣಿ ಮೋಕ್ಷಧರ್ಮ ಪರ್ವಃ।  
ಇದು ಶ್ರೀ ಮಹಾಭಾರತದಲ್ಲಿ ಶಾಂತಿ ಪರ್ವದಲ್ಲಿ ಮೋಕ್ಷಧರ್ಮ ಪರ್ವವು।  
ಇತಿ ಶ್ರೀ ಮಹಾಭಾರತೇ ಶಾಂತಿ ಪರ್ವಃ।।  
ಇದು ಶ್ರೀ ಮಹಾಭಾರತದಲ್ಲಿ ಶಾಂತಿ ಪರ್ವವು।।  
ಇದೂವರೆಗಿನ ಒಟ್ಟು ಮಹಾಪರ್ವಗಳು – 12/18, ಉಪಪರ್ವಗಳು-86/100, ಅಧ್ಯಾಯಗಳು-1681/1995, ಶ್ಲೋಕಗಳು-62873/73784.


</details>
