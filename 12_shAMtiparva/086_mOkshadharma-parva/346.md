+++
title = "346: ಉಂಚವೃತ್ಯುಪಾಖ್ಯಾನಃ"
+++

<details><summary>ಪ್ರವೇಶ</summary>


।।   ಓಂ ಓಂ ನಮೋ ನಾರಾಯಣಾಯ।।   ಶ್ರೀ ವೇದವ್ಯಾಸಾಯ ನಮಃ ।।

ಶ್ರೀ ಕೃಷ್ಣದ್ವೈಪಾಯನ ವೇದವ್ಯಾಸ ವಿರಚಿತ  

**ಶ್ರೀ ಮಹಾಭಾರತ**

**ಶಾಂತಿ ಪರ್ವ**

**ಮೋಕ್ಷಧರ್ಮ ಪರ್ವ**

**ಅಧ್ಯಾಯ 346**


</details>

<details><summary>ಸಾರ</summary>

ನಾಗರಾಜನ ದರ್ಶನಕ್ಕಾಗಿ ಬ್ರಾಹ್ಮಣನ ತಪಸ್ಸು ಮತ್ತು ನಾಗರಾಜನ ಪರಿವಾರದವರು ಭೋಜನಮಾಡಲು ಬ್ರಾಹ್ಮಣನನ್ನು ಒತ್ತಾಯಿಸಿದುದು (1-13).


</details>


> 12346001 ಭೀಷ್ಮ ಉವಾಚ।   
12346001a ಅಥ ತೇನ ನರಶ್ರೇಷ್ಠ ಬ್ರಾಹ್ಮಣೇನ ತಪಸ್ವಿನಾ।  
12346001c ನಿರಾಹಾರೇಣ ವಸತಾ ದುಃಖಿತಾಸ್ತೇ ಭುಜಂಗಮಾಃ।।

ಭೀಷ್ಮನು ಹೇಳಿದನು: “ನರಶ್ರೇಷ್ಠ! ಆಗ ಆ ತಪಸ್ವಿ ಬ್ರಾಹ್ಮಣನು ನಿರಾಹಾರನಾಗಿ ವಾಸಿಸುತ್ತಿರಲು ಭುಜಂಗಮರು ದುಃಖಿತರಾದರು.

> 12346002a ಸರ್ವೇ ಸಂಭೂಯ ಸಹಿತಾಸ್ತಸ್ಯ ನಾಗಸ್ಯ ಬಾಂಧವಾಃ।  
12346002c ಭ್ರಾತರಸ್ತನಯಾ ಭಾರ್ಯಾ ಯಯುಸ್ತಂ ಬ್ರಾಹ್ಮಣಂ ಪ್ರತಿ।।

ಆ ನಾಗನ ಬಾಂಧವರು, ಸಹೋದರರು, ಮಕ್ಕಳು, ಪತ್ನಿ ಎಲ್ಲರೂ ಒಟ್ಟಾಗಿ ಸೇರಿ ಆ ಬ್ರಾಹ್ಮಣನ ಬಳಿ ಹೋದರು.

> 12346003a ತೇಽಪಶ್ಯನ್ ಪುಲಿನೇ ತಂ ವೈ ವಿವಿಕ್ತೇ ನಿಯತವ್ರತಮ್।  
12346003c ಸಮಾಸೀನಂ ನಿರಾಹಾರಂ ದ್ವಿಜಂ ಜಪ್ಯಪರಾಯಣಮ್।।  
12346004a ತೇ ಸರ್ವೇ ಸಮಭಿಕ್ರಮ್ಯ ವಿಪ್ರಮಭ್ಯರ್ಚ್ಯ ಚಾಸಕೃತ್।  
12346004c ಊಚುರ್ವಾಕ್ಯಮಸಂದಿಗ್ಧಮಾತಿಥೇಯಸ್ಯ ಬಾಂಧವಾಃ।।

ಆ ನಿರ್ಜನ ನದೀತೀರದಲ್ಲಿ ಇಂದ್ರಿಯಗಳನ್ನು ನಿಗ್ರಹಿಸಿಕೊಂಡು ನಿರಾಹಾರನಾಗಿ ಜಪಪರಾಯಣನಾಗಿದ್ದ ಆ ನಿಯತವ್ರತನನ್ನು ನೋಡಿ ಆ ಬಾಂಧವರೆಲ್ಲರೂ ವಿಪ್ರನ ಬಳಿಸಾರಿ ಅರ್ಚಿಸಿ ಆತಿಥ್ಯದ ಈ ಸಂದಿಗ್ಧ ಮಾತುಗಳನ್ನಾಡಿದರು:

> 12346005a ಷಷ್ಠೋ ಹಿ ದಿವಸಸ್ತೇಽದ್ಯ ಪ್ರಾಪ್ತಸ್ಯೇಹ ತಪೋಧನ।  
12346005c ನ ಚಾಭಿಲಷಸೇ ಕಿಂ ಚಿದಾಹಾರಂ ಧರ್ಮವತ್ಸಲ।।

“ತಪೋಧನ! ನೀನು ಇಲ್ಲಿಗೆ ಬಂದು ಆರು ದಿವಸಗಳಾದವು. ಅದರೆ ಧರ್ಮವತ್ಸಲ! ನೀನು ಸ್ವಲ್ಪವೂ ಆಹಾರವನ್ನು ಸೇವಿಸಲು ಬಯಸುತ್ತಿಲ್ಲ.

> 12346006a ಅಸ್ಮಾನಭಿಗತಶ್ಚಾಸಿ ವಯಂ ಚ ತ್ವಾಮುಪಸ್ಥಿತಾಃ।  
12346006c ಕಾರ್ಯಂ ಚಾತಿಥ್ಯಮಸ್ಮಾಭಿರ್ವಯಂ ಸರ್ವೇ ಕುಟುಂಬಿನಃ।।

ನೀನು ನಮ್ಮಲ್ಲಿಗೆ ಆಗಮಿಸಿದ್ದೀಯೆ ಮತ್ತು ನಾವು ಇಲ್ಲಿ ನಿನ್ನ ಸೇವೆಗಾಗಿ ಉಪಸ್ಥಿತರಾಗಿದ್ದೇವೆ. ಕುಟುಂಬಿಗಳಾಗಿರುವ ನಮ್ಮೆಲ್ಲರಿಗೂ ನಿನಗೆ ಆತಿಥ್ಯವನ್ನು ನೀಡುವುದು ಕರ್ತವ್ಯವೇ ಆಗಿದೆ.

> 12346007a ಮೂಲಂ ಫಲಂ ವಾ ಪರ್ಣಂ ವಾ ಪಯೋ ವಾ ದ್ವಿಜಸತ್ತಮ।  
12346007c ಆಹಾರಹೇತೋರನ್ನಂ ವಾ ಭೋಕ್ತುಮರ್ಹಸಿ ಬ್ರಾಹ್ಮಣ।।

ದ್ವಿಜಸತ್ತಮ! ಬ್ರಾಹ್ಮಣ! ಮೂಲ-ಫಲ ಅಥವಾ ಎಲೆಗಳು ಅಥವಾ ನೀರು, ಅಥವಾ ಇತರ ಅನ್ನವನ್ನು ನೀನು ಆಹಾರವನ್ನಾಗಿ ಸೇವಿಸಬೇಕು.

> 12346008a ತ್ಯಕ್ತಾಹಾರೇಣ ಭವತಾ ವನೇ ನಿವಸತಾ ಸತಾ।  
12346008c ಬಾಲವೃದ್ಧಮಿದಂ ಸರ್ವಂ ಪೀಡ್ಯತೇ ಧರ್ಮಸಂಕಟಾತ್।।

ನೀನು ಆಹಾರವನ್ನು ತ್ಯಜಿಸಿ ಈ ವನದಲ್ಲಿ ವಾಸಿಸುತ್ತಿರುವುದು ಬಾಲವೃದ್ಧರಾದ ನಮ್ಮೆಲ್ಲರನ್ನೂ ಧರ್ಮಸಂಕಟದಿಂದ ಪೀಡಿಸುತ್ತಿದೆ.

> 12346009a ನ ಹಿ ನೋ ಭ್ರೂಣಹಾ ಕಶ್ಚಿದ್ರಾಜಾಪಥ್ಯೋಽನೃತೋಽಪಿ ವಾ।  
12346009c ಪೂರ್ವಾಶೀ ವಾ ಕುಲೇ ಹ್ಯಸ್ಮಿನ್ ದೇವತಾತಿಥಿಬಂಧುಷು।।

ಈ ನಮ್ಮ ಕುಲದಲ್ಲಿ ಭ್ರೂಣಹತ್ಯೆಯನ್ನು ಮಾಡಿದವನು ಅಥವ ರಾಜನ ನಿಯಮವನ್ನು ಉಲ್ಲಂಘಿಸಿದವನು ಅಥವಾ ಸುಳ್ಳಾಡಿದವನು ಅಥವಾ ದೇವತೆಗಳಿಗೆ ನಿವೇದನೆ ಮಾಡುವ ಮೊದಲು ಮತ್ತು ಅತಿಥಿ-ಬಂಧುಗಳು ಊಟಮಾಡುವ ಮೊದಲು ಭೋಜನ ಮಾಡುವವರು ಯಾರೂ ಇಲ್ಲ.”

> 12346010 ಬ್ರಾಹ್ಮಣ ಉವಾಚ।   
12346010a ಉಪದೇಶೇನ ಯುಷ್ಮಾಕಮಾಹಾರೋಽಯಂ ಮಯಾ ವೃತಃ।  
12346010c ದ್ವಿರೂನಂ ದಶರಾತ್ರಂ ವೈ ನಾಗಸ್ಯಾಗಮನಂ ಪ್ರತಿ।।

ಬ್ರಾಹ್ಮಣನು ಹೇಳಿದನು: “ನಿಮ್ಮ ಈ ಉಪದೇಶದಿಂದ ನಾನು ಆಹಾರವನ್ನು ಸೇವಿಸಿದಂತೆಯೇ ಆಯಿತು. ನಾಗನ ಆಗಮನಕ್ಕೆ ಇನ್ನು ಎಂಟು ರಾತ್ರಿಗಳು ಮಾತ್ರವೇ ಉಳಿದಿವೆ.

> 12346011a ಯದ್ಯಷ್ಟರಾತ್ರೇ ನಿರ್ಯಾತೇ ನಾಗಮಿಷ್ಯತಿ ಪನ್ನಗಃ।  
12346011c ತದಾಹಾರಂ ಕರಿಷ್ಯಾಮಿ ತನ್ನಿಮಿತ್ತಮಿದಂ ವ್ರತಮ್।।

ಒಂದುವೇಳೆ ಎಂಟನೇ ರಾತ್ರಿಯೂ ಪನ್ನಗ ನಾಗನು ಹಿಂದಿರುಗದೇ ಇದ್ದರೆ ಆಗ ನಾನು ಆಹಾರವನ್ನು ಸೇವಿಸುತ್ತೇನೆ. ಅವನಿಗಾಗಿಯೇ ನನ್ನ ಈ ವ್ರತವು.

> 12346012a ಕರ್ತವ್ಯೋ ನ ಚ ಸಂತಾಪೋ ಗಮ್ಯತಾಂ ಚ ಯಥಾಗತಮ್।  
12346012c ತನ್ನಿಮಿತ್ತಂ ವ್ರತಂ ಮಹ್ಯಂ ನೈತದ್ ಭೇತ್ತುಮಿಹಾರ್ಹಥ।।

ಸಂತಾಪ ಪಡಬೇಡಿ. ಎಲ್ಲಿಂದ ಬಂದಿರೋ ಅಲ್ಲಿಗೆ ಹೋಗಬೇಕು. ಅವನ ನಿಮಿತ್ತವಾಗಿಯೇ ನಡೆಸುತ್ತಿರುವ ಈ ವ್ರತವನ್ನು ನೀವು ಭಂಗಗೊಳಿಸಬಾರದು.””

> 12346013 ಭೀಷ್ಮ ಉವಾಚ।   
12346013a ತೇನ ತೇ ಸಮನುಜ್ಞಾತಾ ಬ್ರಾಹ್ಮಣೇನ ಭುಜಂಗಮಾಃ।  
12346013c ಸ್ವಮೇವ ಭವನಂ ಜಗ್ಮುರಕೃತಾರ್ಥಾ ನರರ್ಷಭ।।

ಭೀಷ್ಮನು ಹೇಳಿದನು: “ನರರ್ಷಭ! ಹೀಗೆ ಆ ಬ್ರಾಹ್ಮಣನಿಂದ ಅನುಜ್ಞಾತರಾಗಿ ಭುಜಂಗಮರು ಅಸಫಲರಾಗಿಯೇ ತಮ್ಮ ಮನೆಗಳಿಗೆ ತೆರಳಿದರು.”

<details><summary>ಸಮಾಪ್ತಿ</summary>
ಇತಿ ಶ್ರೀಮಹಾಭಾರತೇ ಶಾಂತಿ ಪರ್ವಣಿ ಮೋಕ್ಷಧರ್ಮ ಪರ್ವಣಿ ಉಂಚವೃತ್ಯುಪಾಖ್ಯಾನೇ ಷಟ್ಚತ್ವಾರಿಂಶಾಧಿಕತ್ರಿಶತತಮೋಽಧ್ಯಾಯಃ।।  
ಇದು ಶ್ರೀಮಹಾಭಾರತದಲ್ಲಿ ಶಾಂತಿ ಪರ್ವದಲ್ಲಿ ಮೋಕ್ಷಧರ್ಮ ಪರ್ವದಲ್ಲಿ ಉಂಚವೃತ್ಯುಪಾಖ್ಯಾನ ಎನ್ನುವ ಮುನ್ನೂರಾನಲ್ವತ್ತಾರನೇ ಅಧ್ಯಾಯವು.


</details>
